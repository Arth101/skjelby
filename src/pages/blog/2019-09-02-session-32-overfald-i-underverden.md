---
templateKey: blog-post
title: 'Session 32: Overfald i Underverden'
thumbnail: img/assassin-thumbnail.jpg
date: 2019-09-02T12:02:11.988Z
description: >-
  Heltene kæmper mod flere morderiske drow-elvere, møder DeVir familien og blive
  tvunget til at trække sig tilbage.
tags:
  - resume
---
**Intromelodi:** ["Catch Me When I Fall" af The Corrs.](https://open.spotify.com/track/4s4lPeWsestSljYbNRn8TF)

![drow våben](/img/drow-items.jpg)

## Fuldt resume:

Vores helte befinder sig ved en klippeside, i den mørke underverden, hvor de lige har jaget en flok drow-elvere på flugt ved et fjendtlig vagttårn. Dog er heltene stadig i fjendtligt territorium, og står overfor valget mellem at undersøge de drypstenshuler som drow-elverne har trukket sig tilbage til, eller følge efter den fjendtlige leder, som flygtede ud af en tunnel den modsatte vej. Heltene beslutter sig for at følge efter lederen, og Nimbus forklæder sig som en af de afdøde drow-elvere, Rizzen af Hun’ett familien, og tager fortroppen mens gruppen bevæger sig ned af underverdenens smalle korridorer.

Heltene ankommer finder en lille hule, hvor de holder en pause mens Elida udforsker en sprække i klippevæggen. Hun kravler opad i nogen tid, og kommer til en åbning, hvor hun med nød og næppe undgår nogle drow-elvere. Elida kravler tilbage og heltene går videre ned af gangen. Her kommer de kort efter til en åbning i grotten, med 3 niveauer af klippe-platforme. Dette område er et glimrende sted at overfalde udefrakommende, viser det sig, da fire Sort-elvere åbner kampen med en salve af pile og bolte.

De hurtigere af heltene går til modangreb, mens resten søger ly bag Odrins magiske tårn, hvor de forsøger at få noget lys ud i grotten, så de kan se modstanderne (dog uden megen held). Bag heltene ankommer en gruppe af andre drow-elvere, fra DeVir familien, som siger at de vil assisterer heltene for at få skovlen under Hun’ett familien som de hader. Dette skaber stor forvirring, men i kaoset begynder de to elver-slyngler, Glamo og Nimbus, at få overhånden, og det lykkes dem at hakket tre af drow-elverne ned. Ud af en mørk passage på grottens øverste platform, springer drow-elvernes morderiske leder ud, iklædt mørk rustning, abyssale runer ingraveret i hans hud og et manisk blik i hans røde øjne. Denne psykotiske drow hidkalder fire demoner, og kaster sig over Balasar. Den hellige krigers tro på Bahamut og hans egen usårlighed, redder ham, og med hjælp fra den allierede drow-elver Berserker, Angolth DeVir, bliver den psykotiske leder hakket midt over og dør hans sidste død, meget modvilligt.

Heltene har endnu engang sejret, men udmattelsen begynder at vise sit grimme ansigt på størstedelen af gruppen, og fra tunnelen kan de hører drow-elver forstærkninger som er på vej mod dem. Trodsigt må heltene erkende at de ikke kan invaderer en by fyldt med fjender i deres nuværende stadie, og tager benene på nakken i det Balasar nok ville kalde en “Taktisk Retræte”.

De når tilbage til forposten, og med modstanderne lige i hælene springer de på Glamos griff, Sortklo, og flyver ned i den åbning på klippevæggen de kom fra originalt. Langsomt lister de sig tilbage mod Blingdensten, men det er tydeligt at de stadig er jaget.

Ved ankomst til Blingdensten skynder heltene sig til paladset i byens centrum, og kravler ned under de murbrokker hvor de originalt mødte Odrin. Det magiske tårn bliver hidkaldt igen, og heltene lægger sig til at sove, lidt sammenklemt. I løbet af de første fire timers vagt, hører Nimbus stemmer, og en time inde i Glamos vagt, finder to slangemænd heltenes tårn. Ude af stand til at komme ind i tårnet, tyder slangemændende til vold, og da dette heller ikke hjælper dem meget, beslutter de sig for at hente deres leder.

Inden de når at smutte, åbner Nimubs døren og springer imod dem med sig sværd.

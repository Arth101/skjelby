---
templateKey: blog-post
title: 'Session 25: Til fest i citadellet'
date: 2019-05-21T11:35:01.756Z
description: 'Til fest hos en emir, krigshelte og tvekamp.'
tags:
  - resume
---
![Rukshana tiefling](/img/tiefling.jpg)

## Fuldt resume:

I Buzra gør Skjelbys helte sig klar til fest i Emirens palads. De iklæder sig deres pæneste tøj, finder deres stjålne invitationer frem og går mod citadellet hvor festen foregår.

Ved ankomst forklæder Nimbus sig som invitationens originale indehaver, Emir Arhjan fra Serrisu, og gruppen får snydt sig forbi vagterne og ind i citadellet. Her møder de Ammar og Zeedar, som virker til at kende hinanden, og da Nimbus bryder ind i deres samtale bliver han afvist af Ammar som har en fjendtlig attitude til Emiren Arhjan. Heltene forsøger at assimilerer sig med de forskellige grupperinger som er samlet omkring paladset, men uden meget held. Balasar falder i snak med nogle soldater fra Ammars regiment, men alle øjne bliver pludselig rettet imod Valzana og Nimbus. Elverparret forsøger at starte en samtale med Shahana Aaliyah, da Messingdragen Emir Samdralyrion, genkender Nimbus igennem hans forklædning. Samdralyrion er forundret og fascineret af Nimbus karakter, og gør den stolte kaptajn bevidstløs med lidt gas fra hans næse. Den bevidstløse Nimbus bliver tvunget til at sidde ved højbord sammen med dragerne, og festmåltidet går i gang. Stemningen bliver dog hurtigt trykket, dels fordi at Nimbus kommer op og skændes med Samdralyrion og dels fordi at Ammar vælger at give Emirens gaver væk til Bronzelegionen.

Efter måltidet nærmer Ismael, den fremtidige kaptajn i bronzelegionen, sig Balasar, og foreslår at de kan brænde noget energi af sammen i en god gammeldags duel. Amfiteateret bliver ryddet og de to krigere kaster sig i kødet på hinanden. Ismael bliver efter få træk slået i jorden af Balasars guddommeligt syrkede slag, og fra siddepladserne overværer Ammar heltenes krigs-potentiale. 

Krigshelten udfordre Balasar til kamp om Dragedræber sværdet, og begge krigere samler 5 af deres fæller til endnu et opgør i amfiteatret: Balasar, Valzana, Glamo, Nimbus og Borin mod Ammar, Maleek, Hamza, Zeedar og Rukshana. Kampen går i gang og oddsene falder hurtigt i Skjelbys heltes favor, da det lykkedes Valzana at hypnotiserer næsten hele Ammars hold. Rukshana kæmper hårdt for at udligne heltenes overhånd, men ingen mængde af ildkugler og healing kan redde kampen for Ammars hold. Balasar og Valzana sender Zedaar i et brændende koma efter få sekunder, og Nimbus slår næsten Ammar ihjel med hans signatur lyn-sværd-i-ryggen teknik. Ammar og kompagni må se sig slået, og tilskuerne hylder Bronzelegionen og Skjelbys helte for deres utrolige evner.

Mens festen tager fart og der kommer hård alkohol på bordene, sniger Glamo sig ind i Emirens have for at overvære en audiens mellem Samdralyrion og Ammar, som går dårligt for krigshelten. Irriteret og sur vender Ammar tilbage til festen og melder ud at han og hans følge vil drage tilbage mod Afrin næste morgen. Shahana Aaliyah prøver at overtale ham til at blive et par dage, men uden held, og beslutter sig for at drage med Ammar til Afrin for at inspicerer de østlige befæstningerne.

Festen ebber ud, og efter at Nimbus har fået set og snakket lidt med Zeedars Wyvern, tager heltene hjem til deres kro, tilfredse med deres gerninger på denne festdag.

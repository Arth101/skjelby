---
templateKey: blog-post
title: Session 18 - Opgøret med Sphinxen
date: 2019-02-26T09:01:21.706Z
description: 'Kamp på templets top, en tur i helvedet og Tiamat.'
tags:
  - resume
---
![Gynosphinx](/img/636252780786457550.jpeg)

## Fuldt Resume:

Vores helte er på vej tilbage mod Serrisu, efter at have overvundet dragen der plagede karavaner og andet godtfolk syd for byen. På deres tilbagetur støder de midlertidigt ind i et gammelt tempel, som de udforsker og pludselig står de ansigt til ansigt med en meget sur sphinx.

Kampen tager form på toppen af templets bakke, og en magisk sandstorm indhyller heltene. Under kampen sender sphinxen alle heltene, og den selv til dens herreinde Tiamat, men til Sphinxens store overraskelse ender de i Helvedes første lag, hvor en krig mellem monstre er ved at blive udkæmpet. Heltene prøver at tale sphinxen til fornuft, og sende dem tilbage, men først når Tiamat, dronning af drager og kaos, flyver over kampen kan sphinxen se at dens tidligere mester er faldet langt siden sidst de mødtes, erkender den at den har fejlet og teleporterer heltene tilbage til templet.

Stadig fast besluttet på at ære dens oprindelige opgave, går sphinxen i kamp med heltene igen, og falder efter en lang kamp. Vores helte ånder lettet op, og slikker deres sår, mens de diskuterer næste skridt.

I løbet af natten observerer Nimbus nattehimlen, og konstaterer at den har ændret sig markant siden, dagen før, og desuden er det blevet meget koldere. Hvad kan der være sket under kampen med Sphinxen? Efter at have hvilet for natten, opdager Valzana at den skjald som de tilfangetog i dragens hule, Faruk, er forsvundet, og ingen vil indrømme at vide noget om det. Mistænksom undersøger Valzana området og finder lidt blod i sandet på toppen af tempel bakken, men ellers ikke andre spor. Herefter begiver heltene sig igen ind i templet og finder en stor sal med et langbord, bogreoler og tegn på en for længst afsluttet kamp. 

I den anden side af templet finder de sphinxens kammer, og kan observerer templets dyb, hvor en Ild titan er fanget. Han råber af heltene at de skal befrie ham, eller i det mindste kæmpe mod ham, men efter Borin har kastet et par spørgsmål ned i dybet, løber titanens tålmodighed ud. Han slynger en sten op mod heltene og smadre en sektion af den balkon de stod på. 

Med en sådan modstander i templet skynder vores dragedræbere ud og står nu klar til at finde ud af hvor skæbnen leder dem hen.

---
templateKey: blog-post
title: 'Session 40: Fort Temara'
thumbnail: /img/hobgoblin-thumbnail.jpg
date: 2020-04-24T10:54:30.195Z
description: >-
  Heltene forlader Afrin og kæmper mod Gobulus Khanatets styrker udenfor Fort
  Temara.
tags:
  - resume
---
**Introsang:** "Behind Blue Eyes" af Limp Bizkit.

## Fuldt resume:
Vore helte, minus Kaptajn Nimbus som er gak gak, har overvundet konfrontationen med General Ammar i byen Afrin, for blot at blive omringet af 4 messing dragoner og deres wyverns. Dragonernes leder, den posserende og aggressive Kaptajn Kommandør Tynnicus af messing legionen, ser vredt på det rod som engang var Ammars veteraner, men nu mest er en udbrændt og nedslået omgang livløse kroppe, og gør sig klar til at slå heltene i jorden så snart lejligheden viser sig. Balasar får dog, med hjælp fra helligt vand, forfattet en relativt sammenhænge sætning, og hans trofæer, taget fra drage, sphinx og titan, imponerer Kaptajn kommandøren nok til at mere blodsudgydelse er undgået for denne gang. Heltene bedes forlade byen omgående, og ikke vende tilbage før de får besked, mens Messinglegionæren Løjtnant Farideh overtager kommandoen over byen.

På et par nye heste rider heltene ud af Afrin, mens aftensolen kaster sine sidste stråler over Ard Al'Hassaas stenede landskab. Atter er Nimbus på dagsordenen og for at finde ham må heltene finde en måde at komme øst for den store bastionsmur, der afskærer Shahdømmet fra Gobulus Khanatet. Heltene beslutter sig for at drage mod syd, og observerer en normadisk Tabaxi klan mens de lægger sig for natten, inden de næste dag ankommer ved Fort Temara.

Fortet er dog belejret på både øst og vest siden af bastionsmuren, af gobliner og hobgobliner fra Khanatet. Inden heltene kan nå at overtale soldaterne i fortet til at åbne portene, begynder goblinerne at affyre deres buer mod Balasar og Todrek, som gør sig klar til kamp. Desværre stopper Khanatets styrker, da de virker til at være fint tilfredse med at hagle pile ned over heltene, på sikker afstand. Borin, Balasar og Todrek stormer frem og gør kort proces med den lille goblin styrke, men bliver overrasket da, ikke en, men to ildkugler bliver eksponeret i hovedet på dem. Balasar hugger hurtigt og voldsomt de resterende hobgobliner ned, på nær deres magiker som bliver forkullet i en magisk eksplosion hidkaldt af Borin. Sammen lykkes det Balasar og Borin at tage en Hobgoblin til fange og hele Skyggefakse, som blev hårdt medtaget af Borins ridt ind i skudlinjen. Imens har Elida overtalt soldaterne til at åbne porten, og efter nedslagningen mødes heltene i fortet, hvor de modtages af kaptajnen Iman.

I Fort Temara hviler heltene mens de får overblikket over Khanatets belejringen øst for fortet.

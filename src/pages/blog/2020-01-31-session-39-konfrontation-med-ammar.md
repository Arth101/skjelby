---
templateKey: blog-post
title: 'Session 39: Konfrontation med Ammar'
thumbnail: img/drow-thumbnail.jpg
date: 2020-01-25T14:50:22.362Z
description: >-
  Heltene, minus Nimbus, gør sig klar til at forlade Afrin og en konfrontation
  med Ammar leder til blodsudgydelse.
tags:
  - resume
---
**Intromelodi: "RAIN" af SID**



## Fuldt resume:

I Shahdømmets østligste bastion, byen Afrin, er Nimbus undsluppet heltene i sin galskab. Vore heltenes diskuterer deres næste træk: Fange deres fortabte følgesvend, opsøge den mystiske Kaichu for at kurerer Balasars svage sind eller noget helt andet.

Sammen beslutter de sig for at få indkøbt rationer, våben og ikke mindst diamanter inden de drager ud i ørkenen igen. Elida og Balasar opsøger byens smed og får et bud på metalrustning til Todrek, mens Glamo og Borin tager til det lokale bordel, den haltende demon, for at søge efter nogen der kan sælge dem diamanter. På bordellet får Glamo købt et par diamant øreringe, men Borin går direkte til stålet og booker sig en lang session med en prostitueret. Det kan gruppens Paladin dog ikke vente på, og Borins samleje/diskussion slutter tidligere end forventet. Dog får gruppen information om en kvinde ved navn Nakia, som de køber nogle forsyninger og en magisk gift daggert af.

Heltene tager derefter til citadellet, fordi Ammar sender bud efter dem, og generalen er ikke i godt humør. Tidligere på dagen udspurgte Ammar Elida og Balasar om deres tilknytning til Bronze legionen, og nu er han blevet en smule mistroisk. Under en sandheds besværgelse udspørger Ammar heltene, en efter en, om hvor deres loyalitet ligger; hos ham, eller hos shahdømmet. Heltene er splittet, men må røbe at de er tilrejsende fra 2 år i fremtiden, hvor Ammar har lavet et oprør mod tronen. General Ammar beslutter at sætte heltene i arrest, for at købe sig tid til at udtænke en plan, men bliver afbrudt med beskeden om at Messing dragonerne er ankommet i byen for at bringe ham og Shahana Aaliyah tilbage til Wessa.

Heltene bliver omringet af Ammars veteraner og eskorteret til deres arresthus, men da Zedaar beordre at Todrek skal lænkes, kan Balasar ikke holde til mere. Paladinen trækker sit sværd og helvedet bryder løs, da Glamo springer op på husets tag mens han affyrer en pil mod den nærmeste soldat. Kampen går hårdt for sig på gårdspladsen, dog lykkes det Elida og Borin at paralyserer halvdelen af Ammars soldater, og inden længe er Ammar på flugt tilbage til hans fort. Han bliver standset af en af Messing-dragonerne, og heltene bliver omringet af de resterende 3 dragoner ridende på deres store Wyverns.

---
templateKey: blog-post
title: 'Session 22: Ankomst i Buzra'
thumbnail: img/hobgoblin-thumbnail.jpg
date: 2019-04-03T10:12:10.626Z
description: Glamo får tæsk af hobgobliner og heltene ankommer til Buzra.
tags:
  - resume
---
![hobgoblin](/img/hobgoblin.jpg)

## Fuldt resume:

Heltene, på vej mod Buzra, har lige overlevet et overfald fra nogle formodede røvere, og udmattede søger de et sted at slå sig ned for natten. Glamo finder et sted med læ, og heltene slår sig ned og går til køjs. Dog vågner de til lugten af røg som hænger tykt i luften og ser at der er blevet tændt adskillige bål 100 meter fra dem, lige i vindretningen.

Glamo sniger sig afsted for at spejde hvad der sker, og ser 4 skikkelser som taler lavt ved deres heste. Kløgtig som han er, vores kære skovelver, går han direkte i sabotage-mode, og kravler helt tæt på fjenderne, for at binde deres heste sammen og forpurre deres eventuelle flugt. Dog bliver Glamo spottet mens han binder den anden hest, og hvad han nu kan se er 4 Hobgoblins, springer på ham med våbene trukket. Glamo tager flugten, mens han bliver hakket af Hobgoblin soldaternes sværd, og beder for sit liv til skovguderne (not really). I deres lejr hører de andre helte tumulten, og stiger til hest, for at komme deres ven til hjælps. Valzana teleporterer ind i kampens hede, og får nogle tæv af en af hobgoblin ninja, men når at skabe en åbning så Glamo kan slippe væk med livet i behold. Resten af heltene får en slem overraskelse da en af hobgoblinerne kaster en fireball mod dem, og deres heste bliver til toastede kødboller fra Ikea. Av av av. Dog svinger kampens magtbalance da alle heltene er ankommet på slagmarken, og en af fjenderne ofre sig for at resten kan slippe væk ud i natten. Heltene tager denne hobgoblin til fange og finde et nyt sted at slå sig ned for natten.

Næste dag ridder de videre mod Buzra, mens Nimbus “blødgøre” fangen, som efter 1.5 time, slæbt bag en hest, fortæller at han kommer fra Gobulus Khanatet i øst. Med denne viden likviderer Nimbus hobgoblinen og ridder videre som om intet var hændt.
Midt på dagen ankommer heltene endelig til Buzra, en oase med grønne plantager i midten af stenørkenen.

Her leder Nimbus efter byens mere skumle karakterer og får erhvervet sig et kort over byens kloaksystem. Balasar og Valzana tager til den rige del af byen, Yatassa distriktet, hvor de sælger en del af deres ædelsten og køber pænt lokalt tøj til den kommende fest. Desuden støder de ind i en teenage pige med horn og hale, på flugt fra 3 mænd.

> "3 mænd kommer løbende imod dig. Den ene er høj, omkring 1.9 meter, og muskuløst bygget. Hans ansigt har en rødlig farve og fyldt med arvæv. Med ham er en mindre mand, med stort sort skæg og en ældre herre iført en vest af leopardskind..."

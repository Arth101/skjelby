---
templateKey: blog-post
title: 'Session 37: Beslutningen i Underverden'
thumbnail: img/drow-thumbnail.jpg
date: 2019-12-28T14:42:38.346Z
description: >-
  Heltene kæmper mod Stormesterinden, bortfører et barn og beslutter sig for at
  forlade Underverden.
tags:
  - resume
---
**Intromelodi: Sweet but Psycho af Ava Max.**

****

## Fuldt resume:

Dybt i underverdenen har vores helte kæmpet sig til Drow-elvernes by, og ind i det centrale palads hvor et mystisk ritual tilsyneladende finder sted. Heltene har klatret til en balkon hvor de finder en dør til et luksuriøst værelse, med blandt andet, et varmtvandsbassin. Heltene ser sig om, og der går ikke mange sekunder før den langfingrede Elida har forsøgt sig adgang til et smykkeskab. Skabet er dog garderet mod udefrakommende og Elida må hoppe ud af en giftig gassky der eksploderer ud i hendes hovede. Nimbus forsøger sig at åbne skabet, men også uden held. Imens ser Borin på de mange bøger og pergamentruller i rummet, og Balasar studerer et stort stamtræ hugget ind i sten. Da heltene forventer det mindst, ergo at Nimbus er i gang med at iklæde sig en fin silkekjole og Glamo pisser i poolen, åbner en dør i enden af rummet op, og et magisk mørke spreder sig ind i værelset. Heltene ser afventende til, men ud af mørket flyver 4 grønne engeristråler som alle ramme Balasar i brystet og nær slår pusten ud af den skællede paladin. Med Valarenes lys bortkaster Borin mørket, og foran heltene står en figur klædt i rustning, med en bevinget hjelm og et langt kurvet sværd. Heltene går til angreb, men den rustningsklædte kvindes magiske evner overstiger deres egne. Balasar forsøger desperat at holde sig selv i live, mens Borin holder resten af holdet oppe. Det lykkes Nimbus at få fanget fjenden, men da han skal til at give hende det fatale huk, omkranses hun på magisk vis i is, og undgår skade. Det lykkes heltene at drive fjenderne væk, men på bekostning af deres sidste kræfter.

Gruppen bliver enige om at det vil være selvmord at presse længere ind i paladset, og mens de andre trækker sig tilbage mod Ammars lejr, går Nimbus og Glamo på en slyngelmission for at finde noget der kan gøre at de ikke skal vende tomhændet tilbage. Gennem en lille hemmelig sti finder de et våbenkammer, som de tømmer, og længere af den hemmelige gang opdager de endnu et tomt værelse. Under et stort maleri af to kvindelige sort-elvere, finder de to slyngler et baby, dog med horn og hale, men stadig en baby, liggende i en krybbe. De beslutter sig for at stjæle/befrie/bortføre barnet, og skynder sig tilbage til resten af gruppen ved paladsets fod.

Her samles heltene og Ammars betroede folk for at diskuterer deres næste træk. Zedaar mener at de burde angribe paladset med alle mand, mens Ammar og Aaliyah overvejer at drage tilbage mod overfladen og afblæse missionen. Efter at have svinet Zedaar til i nogen tid, beslutter heltene og Ammar sig for at deres chancer for at overleve i den fjendtlige by forværres for hvert minut, og de derfor må trække sig tilbage mod Afrin. Spørgsmålet omkring hvad der skal ske med de mange tilfangetagne drow-elvere står dog stadig. Heltene diskuterer hæftigt internet, hvor Glamo og Nimbus mener de burde henrette alle drow-elverene. Borin, Balasar og Elida får overtalt Ammar til at efterlade fangerne, i stedet for at tage dem med til overfladen, og shahdømmets tropper ridder afsted mod byens udgang. Da alle tropper er fragtet til toppen af klippen, ved byens indgang, springet den centrale søjle i grotten halvt i luften, og voldsomme magiske vinde kastes ud.

Til lyden af tusinder af drow-elveres lidelse vender heltene Lith My’Tarah ryggen.

---
templateKey: blog-post
title: 'Session 06: Team Klaas'
date: 2018-12-03T12:49:54.189Z
description: >-
  Vores helte beslutter sig for at allierer sig med Klaas, for alvor denne gang,
  og vender tilbage til den forladte mine hvor Klaas og hans hær af lejesoldater
  holder til. 
tags:
  - resume
---
Efter lidt frem og tilbage med en mistroisk Klaas får heltene at vide at de kan overbevise ham om deres loyalitet ved at slå kaptajnen af Garden ihjel, og bringe Klaas hans hovede. Heltene får lov til at armerer sig i Klaas’ lille våbenhus, og at overnatte i minen til næste morgen hvor Klaas forventer de drager tilbage til Skjelby og gør som han har befalet. I løbet af natten lister Nimbus rundt og forsøger at stjæle fra en af lejesoldaterne. Desværre for Nimbus vågner den sortsmuskede lejesvend, og Nimbus bliver søndertævet og bagbundet af en flok sure soldater, mens de andre i gruppen ryster på hovedet og ser på.

Tidligt næste morgen drager heltene tilbage til Skjelby gennem den hemmelige tunnel, og står nu i bordellet og overvejer deres situation.

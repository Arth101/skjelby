---
templateKey: blog-post
title: 'Session 43: Ørkenvandring og Sandorm'
thumbnail: img/sandorm-thumbnail.jpg
date: 2020-04-24T11:08:00.907Z
description: Vandring gennem de farlige sandbakker og en drilsk blå drage nedkæmpes.
tags:
  - resume
---
## Fuldt resume:
Vore helte befinder sig i Gobulus Khanatet hvor de vandre gennem et ørkenområde omtalt som “Sandbakkerne”. Konstant i fare for at blive angrebet af områdets store glubske sandorme bevæger heltene sig varsomt frem gennem ørkenen. Deres “guide” gnollen Kruzz Sandnæve forsvinder i løbet af den første nat, og heltene fortsætter på egen hånd. 

Efter et par dage med voldsomme kampe mod sandorme er heltene kommet et godt stykke gennem ørkenen, hvor de høre en mærkelig stemme som kalder efter dem. Det viser sig at være en drilsk blå drage som bliver lettere irriteret over at heltene ikke hopper i dens fælde. Den skaber sig og tiltrækker endnu en sandorm, som heltene må kæmpe mod. Dragen slipper væk, men kommer igen da heltene holder hvil for aftenen, og overfalde Elida, som har den første vagt. Dragen har dog fejlberegnet sin flugt plan, og når ikke at flyve væk inden den bliver halshugget af Balasar.

Tilfredse med blodbadet vågner heltene op næste morgen og rejser den sidste del af turen gennem ørkenen, til de ser en oase og en pyramide i horisonten.

---
templateKey: blog-post
title: 'Session 23: Spa Stay for fem'
date: 2019-04-07T11:43:00.604Z
description: 'Heltene møder en Emir, tager i spa og overværger en henrettelse.'
tags:
  - resume
---
![Messing dragen Samdralyrion](/img/brass-dragon.jpg)

## Fuldt resume:

Heltene er ankommet i Buzra, og vælger at benytte tiden på at blive rene og præsentable, til den kommende dags fest. De bevæger sig mod det varme bad som findes i Buzras fine Yatassa distrikt. På vejen overvære de byens Emir, messingdragen Samdralyrion, som er ved at få malet et portræt og derfor ikke er særlig snaksagelig, til nogle af heltenes skuffelse. De ankommer i Buzras varme bade, og der går ikke mange minutter før Nimbus og Glamo hopper i poolen og svømmer om kap. Balasar snakker med en ung rigmand ved navn Osman, som også er inviteret til festen, og fortæller lidt om hvordan Ammar har vundet hæder og ære ved at slå den sorte drage Thauglorimorgorus ihjel. Valzana møder en ældre kvinde, ved navn Melissa.

Efter heltene er blevet rene og Nimbus har tabt 50 guldstykker til Glamo, går de tilbage til Aurixius Plaza, hvor en henrettelse finder sted. En halv-elver mand bliver sat i gabestok, og efter en lille tale om retfærdighed og orden dømmer Bahamuts højestepræst, den skyldige til død ved hellig ild. Mandens aske blæser væk i vinden og heltene tænker om det virkelig kan være kutyme her i byen?

Dagen falder på hæld, mens heltene samler sig i kroen og diskutere atter hvad deres mål i denne by/tidslinje er. Valzana og Balasar sætter sig til at oversætte de antikke bøger de fandt i Skrogs fængsel, og finder måske viden der vil kunne hjælpe dem fremadrettet.

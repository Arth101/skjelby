---
templateKey: blog-post
title: 'Session 08: Ballade ved Barraken'
date: 2018-12-03T12:51:49.242Z
description: >-
  I deres søgen efter Klaass gennem Skjelbys tomme gader, støder vores helte ind
  i kamp mellem de angribende lejesoldater og garden, som har barrikaderet sig i
  deres barak.
tags:
  - resume
---
Borin snakker med lejesoldaternes leder, Nasir, mens Kaptajn Nimbus og Torben prøver at få soldaterne fra hver side til at standse kampen, ved at sprede blomster ud over slagmarken som et symbol på… fred? Denne taktik fejler, og efter at Nimbus bliver ramt i skulderen af en pil, som desuden ødelægger hans fine kjole, spidser situationen til! Efter en hård kamp får heltene endt belejringen, og samtidig brændt det meste af barakken ned.

Nasir pege vores helte i retning af herremandens hus, hvis de vil finde Klaass, og på vejen op på klippen møder de pludselig nogle plynderende lejesoldater, med en meget mistænkelig og, for nogen, velkendt krone. Nimbus siger nogle grimme ord om de to lejesoldaters mor, og endnu en kamp bryder ud. Glamos akrobatiske manøvre, Borins magi, Nimbus “snilde” og Torbens rå brutalitet, resulterer i at også denne konflikt slutter med heltene på den vindende side.

På herremandens dørtrin er heltene klar til få deres aftale med Klaass afsluttet.

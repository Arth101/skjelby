---
templateKey: blog-post
title: 'Session 42: Folk og fæ i Khanatet'
thumbnail: img/gnoll-thumbnail.jpg
date: 2020-04-24T11:03:56.878Z
description: >-
  Heltene drager gennem ødemarken øst for Temaras bastion, møder gnoller og en
  sandorm.
tags:
  - resume
---
_Note: Første remote session under Coronakrisen._

## Fuldt resume:
Vore helte har endelig fundet en vej øst for Temaras Bastion, i søgen efter deres forsvundne kammerat Nimbus. Efter at de søgte tilflugt for en sandstorm hos en af Bahamuts tilbedere, Couatl Eku, fik de endnu en opgave som leder dem mod øst. Med ny energi drager heltene ud i Gobulus Khanatets golde natur, hvor de møder en menneskestamme. Disse mennesker virker dog ikke helt på samme bølgelængde som heltene, men de fortæller dog at der er en hovedvej mod øst; gennem hjertet af Khanatet, hvor hobgoblinerne har deres højborg. Det lyder ikke som en vej heltene vil gå, og i stedet drager de mod syd for at finde nogle gnoll stammer der kan lede dem over ørkenområdet mod øst.

Næste aften bliver heltene overrasket af en stor gruppe gnoller (hyenefolk), men får byttet sig til en guide, ved at afgive en magisk halebard. Efter en urolig nat med adskillige gnoll forsøg på at bryde ind i heltenes tårn, drager de afsted mod sandbakkerne, ledt af “stifinderen” Kruzz Sandnæve. Kruzz forsøger at kommunikerer vigtigheden af at holde lav profil, mens man passerer sandbakkerne, ellers kan man tiltrække store sandorme.

Det lykkes på ingen måde heltene at være stille nok og et par timer inde i deres færd begynder sandet under dem at ryste, og en enorm sandorm forsøger at sluge Balasar. Heldigvis giver Elida kampen en lille pause, da hun med en polymorf besværvelse laver ormen om til en lille fisk, men Borin og Balasar er fast besluttet på at ormen må dø. Balasar hakker ned i fisken og bryder besværgelsen, men mens heltene kaster alt hvad de har mod ormen, kaster den sig fremad og sluger Balasar hel. Inden ormen når at grave sig ned i sandet igen, sprænger Borin dens hale af med en ildkugle, hvilket slår den vise orm ihjel. Ud af kadaveret kravler Balasar, og til alles store rædsel ser han at Valzana II, som han havde på brystet, er død under kampen. Hurtigt kaster paladin og præst sig på knæ og genopliver den stakkels pige, med deres sidste diamanter.

Under kampen er Kruzz også flygtet og heltene står nu tilbage, atter alene i sandbakkerne.

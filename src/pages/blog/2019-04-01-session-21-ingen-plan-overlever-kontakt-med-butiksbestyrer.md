---
templateKey: blog-post
title: 'Session 21: Ingen plan overlever kontakt med butiksbestyrer'
date: 2019-04-01T09:32:58.022Z
description: 'Heltene forsøger at "låne" ting, bliver overfaldt og bugbears.'
tags:
  - resume
---
![bugbear](/img/bugbear.jpg)

# Fuldt resume:

Vores helte befinder sig i ørkenbyen Iskayah, hvor de shopper løs i butikken Bashars famøse fund. Nimbus betaler fra fælleskontoen, men den bliver hurtig tømt, og Borin bytter sin magiske stav og antikke magiscroll for at få en ring der kan lagre magi til senere brug. Farah tilbyder igen en discount i bytte for at hun kan få lov til at læse Borins minder, men de er simpelthen for meget værd for den gamle dværg.

Heltene forlader butikken og vandre til den lokale kro “Den ensomme Rose”, hvor de bliver indlogeret af en halv-elver der bestyrer stedet. Her bliver de nære fremtidsplaner diskuteret og heltene bliver hurtigt uenige om gruppens fremgangsmetoder, da halvdelen af gruppen (primært dem med elverblod) mener at de bør bryde ind i Magibutikken og “låne” et par ting, da de jo gør det i en god sags tjeneste. Faktisk er alle, undtagen Borin, med på ideen, indtil vores kære dværg løfter den besværgelse som Valzana har kastet på Balasar og han indser at han har været under hendes magiske kontrol de seneste 10 minutter. Gruppen er splittet, og i ly af mørket sniger Elverne sig ud for at fuldfører deres ædle mission og sikre Ard Al’Hassaas fremtid, en magisk genstand af gangen. På trods af Valzana og Nimbuses beundringsværdige rollespil og bedrageri af bestyreren Farah, falder missionen dog hurtigt fra hinanden da Glamo, som er blevet gjort usynlig, vandre ind i butikken og forsøger at hoppe over skranken lige ved siden af Farah. Hun ser direkte på den usynlige skovelver og beder dem alle om at forlade hendes butik. Da elverne indser at der var meget mere til Bashar familien end øjet kunne se, bliver missionen afblæst og de sniger sig tilbage i seng, en smule nedtrykt.

Næste morgen tidlig rider heltene atter mod øst mod Buzra. De beslutter sig for at rejse så langt så muligt på en dag, og også gerne gennem natten om muligt, så de kan komme til Buzra så hurtigt så muligt. Efter at mørket er faldet på og heltene stadig er på farten, møder de en Tabaxi på vejen, som beder dem om at hjælpe med at redde hans ven som er fanget under en sten et stykke væk fra vejen. 100% uvidende/ligeglade med denne åbenlyse fælde, rider heltene efter kattemanden, og bliver hurtigt efter overfaldet af en bråget skarer af Orker, Bugbears mfl. Heltene nedkæmper fjenden, men et ukendt antal modstandere flygter ud i mørket.

---
templateKey: blog-post
title: 'Session 30: Skyggevinge'
thumbnail: img/shadow-dragon-thumbnail.jpg
date: 2019-08-11T13:35:35.333Z
description: >-
  Heltene genforenes med Ammar, finder en fortabt Hobgoblindeling og kæmper i
  den forladte by.
tags:
  - resume
---
**Introsang: **"I'll Fight" af Daughtry.

![skyggevinge](/img/shadow-dragon.jpg)

## Fuldt resume:

Vores helte er på mission i underverden for at overvinde de onde Drow-elvere og befri fangerne de har taget i slaget om Afrin. Efter at have lokaliseret og kæmpet ved en tungt bevogtet port trækker heltene sig tilbage og finder Ammar og hans 150 mand vandrerne i mørket. Sammen finder de tilbage til øglegrotten, som heltene tidligere har ryddet, og begynder at sætte en lejr op. Her hviler heltene, men i løbet af natten vender en gruppe af øglerne tilbage og afbryder søvnen. De primitive øglerne bliver nedkæmpet, og heltene tager den sidste del af deres velfortjente hvil.

Da de vågner beslutter de sammen med Ammar at spejde efter indgange til Drow-elveres tilholdssted, mens Ammar angriber porten frontalt. Tilbage i svampeskoven følger heltene en af de ukendte veje, og møder en strandet deling hobgobliner, som hviler i ruinen af et lille hus. Det lykkes Nimbus at overbevise disse krigere om at han vil lede dem ud af mørket, og fuldføre deres mission om at finde en alternativ rute til Shahdømmet, men det er selvfølgelig bare en af elverens sædvanlige løgne. Da heltene er kommet på klods hold af hobgoblinerne, svinger Balasar sit flammende sværd og hakker en kriger i to. Få sekunder senere står kun delingens leder, Oyuun, tilbage i live, og hun bliver bagbundet og smidt i husets kælder. Her gør heltene et kort holdt, og samler deres kræfter, klar til at forsætte mod den forladte by, hvor hobgoblinerne har midstet de fleste af deres soldater til et bevinget skyggemonster.

Da heltene ankommer til byen, som ligger i ruiner, finder de mistænkelige skygge-væsner som patruljerer området. Gruppen forsøger at snige sig, men ikke engang med hjælp fra Glamos skovelver magi, kan Boring holde sig skjult. Den gamle dværg tiltrækker sig opmærksomheden fra en af de mange skygger, og helte kaster sig atter ind i kamp. Kampen forlænges dog væsentligt da den forladte bys herre, Sshusshuru Skyggevinge, lander bag Borin og Balasar og udånder sine dødelige skyggeflammer i deres ansigt. Balasar går i kødet på den fuldvoksne skyggedrage og hidkalder alle Bahamuts kræfter, hvilket ikke behager Skyggevingen, som basker sine vinger og benytter sin overlegne mobilitet til at tage heltene ud, en af gangen. Såret, men stadig beskyttet af mørke kræfter, er dragen ikke nem at skade, kun Valzanas psykisk-baserede magi og Balasar hellige slag virker til at bide på ham.

Da Borin hidkalder Valarnes lys i grotten vender kampen, med begge sider desperate for at tage den anden part ud så hurtigt så muligt. Et velplaceret skud fra Glamo afslutter kampen, og dragen falder død til jorden mens skyggerne trækker sig væk fra pladsen.

Borin styrter mod den bevidstløse Nimbus for at helbrede ham inden han bløder ud.

---
templateKey: blog-post
title: 'Session 09: Skjelbys Skæbne'
date: 2018-12-03T12:56:22.328Z
description: >-
  Heltene ankommer i Herremandens hus og bekæmper en Manticore samt en troldmand
  hvorefter de bliver nedkæmpet af Klaas.
tags:
  - resume
---
**Intromelodi:** ["History Repeating Pt. 1" af The Megas.](https://open.spotify.com/track/48hyQXGVSRFlh9dac8CzVE)

![manticore jones](/img/636252762623266809.jpeg)

## Fuldt Resume:

Vores helte står for døren af Herremandens hus, mens en mystisk magisk tåge kommer rullende ind over Skjelby klint.

Huset er forladt, men pludselig hører heltene et skrig fra første sal og efter at Torben har sparket døren ind, står han ansigt til ansigt med Klass, troldmanden Tahaan og Jones, som forresten er blevet forvandlet til en Manticore. Klass og Tahaan begynder at slås, og heltene tager sig af Manticore Jones.

Efter en lang kamp får Glamo kæmpet sig op på ryggen af monsteret og begraver sit sværd dybt i dets kranie. Den monstrøse skikkelse skrumper, og pludselig ligger Jones døende på gulvet. Borins healing får stabiliseret Jones, og heltene ser sig om efter en vej ud af huset, men bliver stoppet af en eksplosion der ryster husets fundament, og store dele af bygningen vælter sammen.

Klass og troldmanden Tahaan kæmper stadig i tronrummet, og vores helte kommer til Klass undsætning hurtigt. Igen er det Glamo der først kommer forbi Tahaans forsvar og med et voldsomt sving fra hans rapier, sender han troldmandens hovede flyvende gennem tronrummet.

Faren er ovre og Heltene samler sig omkring Klass, for at få svar på alle deres mange spørgsmål. Klass vage svar og amoralske handlinger er for meget for vores heltes samvittighed, og deres ønske om at hjælpe Klass til at blive herre af Skjelby, forsvinder hurtigt. Fejlagigt undervurderer Borin og Nimbus at de vil kunne overvinde den meget mere erfarne og bedre udrustede veteran, og kamp bryder igen ud i tronerummet. Klaass får med få præcise sving med sit to-håndssværd hugget Borin og Glamo ned, og Nimus og Torben indser hurtigt at de ikke kan penetrerer Klass tunge rustning.

I et desperat forsøg på at vende kampen griber Torben fat i Klass bagfra og prøver at holde ham fast, så Nimbus kan få et par slag ind. I stedet trækker Nimbus sin magiske taske frem og kaster sig mod Klass for at prøve at få ham suget ned i den. Klass og Torben kan ikke modstå taskens kraft, men mirakuløst får Nimbus, men hans krops sidste styrke, grebet fat i Torben og hiver ham ud af taskens mørke med et skrig.

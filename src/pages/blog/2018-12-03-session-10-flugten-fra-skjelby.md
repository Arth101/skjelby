---
templateKey: blog-post
title: 'Session 10: Flugten fra Skjelby'
date: 2018-12-03T12:58:04.591Z
description: >-
  Herremandens Villa bliver plyndret, heltene flygter med Herremand Jones og
  mindster en kammerat men får to nye.
tags:
  - resume
---
## Fuldt Resume:

Vores helte befinder sig i ruinerne af Herremands hus, hvor de kommer sig efter opgøret med Klass. Imens Borin og Glamo er bevidstløse efter kampen, udnytter Nimbus og Torben tiden til at bryde ind i Herremandens kælder for at få så mange rigdomme med ud af byen så muligt.

Da Glamo og Borin kommer til bevidsthed igen, går flugten ned af Skjelby Klint, med magisk spejl, kapper, våben, rustning, herremanden Jones - og selvfølgelig lommen fuld af guld. I ly af natten sejler Skjelbys helte væk fra havnebyen, til lyde af frustrerede lejesoldater, og driver med strømmen sydpå for at søge nye eventyr. De ligger til land og finder en hule i skoven, mens en stille regn siver ned, og Torben tager aftenens første vagt. Det vil vise sig at være en næsten fatal beslutning, for under en samtale mellem Toben og Borin, bliver de to helte omringet og overfaldet af lejesoldaterne som har fundet dem på deres egen vej sydpå. Kamp bryder ud og Torben falder efter at have slået for sig, og kort efter må Borin også bukker under for lejesoldaternes våben og vrede. Det sidste Borin ser inden han midster bevidstheden er Torben, der bliver slæbt væk mod syden, samt lejesoldaternes tidligere leder, som bliver dolket af sine egne forræderiske mænd.

Da Nimbus og Glamo vågner fra deres trance og finder Borin, døende i den mudrede skovbund, plejer de ham natten ud, konstruerer sammen et sejl til deres båd, og sejler hurtigt efter lejesoldaterne for at befrie deres ven.. OG ALT DERES FUCKING GULD SOM TORBEN HAVDE PÅ SIG DEN SJUFT!

Lidt nord for smuglerbyen Mågstrup, stopper heltene deres båd og Nimbus iklæder sig sin nye magiske kappe for at spejde de skibe der er lagt til bugten efter tegn på Torben eller lejesoldaterne. Intet held har han i sin spejden, men en meget velkendt skonnert spottes, nemlig hans gamle skib Esmareldaen. Desværre bliver Nimbus set af vagter på Mågstrups sandbanker, og tyer til at fake en drukning, for at slippe ud af situationen. Hurtigt springer 2 nye helte til Nimbus hjælp, og slæber ham, lidt modvilligt fra hans side, op i en båd, hvor han sidder ansigt til ansigt med den 120 kg tunge Dragonborn Balasar, og den relativt uimponerede halv-elverinde Valzana. Med sin regulære snilde forklarer Nimbus om deres mission for at redde Torben, og Balasar tilbyder straks sin hjælp. 

Det nye slæng får hurtigt sejlet sig ud til Esmareldaen og får klartgjort riggingen til at sejle efter lejesoldaterne så hurtigt nattens vind kan bære den stolte skonnert.

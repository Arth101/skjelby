---
templateKey: blog-post
title: 'Session 28: Noctis Labyrinthus'
thumbnail: img/venom-troll-thumbnail.jpg
date: 2019-06-24T13:13:27.454Z
description: 'Underverden, gedemord og mørke.'
tags:
  - resume
---
![venom trold](/img/venom-troll.jpg)

## Fuldt resume:

Skjelbys helte har overlevet drow-angrebet på Afrin. Efter et par henrettelser af tilfangetagne drow-elvere, ridder de ud med Ammar og hans soldater for at hævne deres afdøde kammerat Valzana. 

Efter en dags ridt mod jord, hvor gruppen følger sort-elvernes spor, ankommer de til Alwadi Albabid, en kløft hvor solens stråler aldrig når bunden. Ammar og hans folk forbereder deres videre færd, efter at have betroet heltene med rekognoscering af kløften, hvor drow-elverne er formodet at opholde sig.

I bunden af kløften leder heltene efter spor, men dog uden megen success i det stenede landskab. De følger den lille å som løber gennem kløften, og finder indgangen til en grotte. Her stifter heltene bekendtskab med en stor ulækker troldekvinde, som tydeligvis forventer at gruppens elvere har mad med til hende. Nimbus tænker at han sagtens kan hive lidt mad ud af sin magiske taske, men i stedet kommer kyklopen Polymetus ud, stadig forvandlet til en skildpadde. I sin iver for at spidse skildpadden får trolden hakket Polymetus en, forbandelsen brydes og en stor sur kyklop fylder nu grotten op. Heltene skynder sig at hakke kyklopen ned, og skifter derefter fokus til troldefar og troldemor. Det er dog svært at få buk med troldenes overnaturlige healing evner, og troldemor splatter gift ud over store dele af gruppen, inklusiv Skrog og Klaas, Nimbus trofaste geder. Efter et par minutter får heltene endelig buk med troldene. Mens Nimbus begraver sine geder, opdager de andre en tunnel, gemt af et magisk elver-tæpppe, der leder nedad.

Heltene begiver sig ned i mørket, og vandre gennem tunnelerne i timevis, til de når en åbning hvor den lille å løber ud over en klippe. Her vælger heltene at holde sig til deres nuværende retning, og kort efter ankommer de til et split, hvor den ene tunnel lugter fælt, og har blod og lort smurt ud over sine vægge. Dette afskrækker ikke en gruppe dragedræbere, som sniger sig frem, til opdager flere krybdyr-ligende skikkelser som går rundt på to ben længere fremme. Glamo sniger sig frem, og snigmyrder to af de intetanende fjender, inden Elida kaster en kraftig magi ind i mørket som rister de resterende krybdyr-mænds primitive hjerner. I en blanding af overraskelse og ærefrygt for Elidas magiske kundskaber, sniger heltene sig videre gennem tunnelen til de når en stor åben grotte, med en skov af svampe i alle størrelser og farver.

Her lader de Glamo lede efter spor, og han følger den største koncentration hvilket leder ham forbi en anden stor tunnel med fælder, en spiddet dværg.

![the crew](/img/the-crew.jpg)

_Folk var glade og klar til lidt combat, men så kastede Elida Synaptic Static..._

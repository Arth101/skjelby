---
templateKey: blog-post
title: De Rødskælledes fejde
thumbnail: img/kobold-thumbnail.jpg
date: 2019-03-20T13:00:38.581Z
description: Et kort D&D eventyr for et level 4 kobold party.
tags:
  - other-games
  - one-shot
---
![kobolds](/img/kobolds.jpg)

## Baggrund:

Dybt under den lille by Helmsfeldt, ligger den største dragehule verden har set. Dette ved Helmsfeldts indbygger dog ikke noget om, for selvom hulens grotter er vokset stødt i løbet af flere tusinde år, så sover denne gigantiske hules herskerinde trygt, mellem skatte og rigdomme fra hundredvis af faldne nationer, og tusinder af fortærede eventyrere. Denne ældgamle dragedronning, Aramanthelyaverixina, har, på trods af hendes utrolige magt, dog brug for at vedligeholde hendes enorme hule, og det kræver undersåtter!

Dette er historien om to koboldstammer: De Rødskællede og de Blåskællede. Deres opgaver er at bevogte dragedronningens skatte, sætte fælder op, rearmerer fælder, fodre de tæmmede monstrøsiteter og en gang imellem nedkæmpe de slimklatter der kryber ud af det bundløse hul. De er denne hules pedeller.

De to stammer hader selvfølgelig også hinanden og konkurrerer konstant for at få mere magt og dominans i hulen. Den primære grund til at stammerne ikke kan enes, er forskellen på farven af deres skæl. Kobolder ser deres stamme som indbegrebet af de bedste karakteristika man kan arve fra drager. For en udefrakommende vil begge stammers skæl se lilla ud, og det vil være umuligt at se forskel på stammerne.

Koboldernes rutine i hulen blev dog ødelagt da Dragedronningen vågnede for første gang i 10 år, og uden at give nogle instruktioner forlod hulen. De fleste kobolder er for unge til at kunne huske sidste gang det skete, og nu, efter 10 dage er dragedronningen stadig ikke kommet tilbage. Rygter begynder at cirkulerer blandt de Rødskællede… 10 dage er lang tid. Især for utålmodige kobolder.

Måske kommer hun aldrig tilbage?

Måske har hun forladt dem?

Alene, mellem bjerge af guld og bunker af farlige magiske artefakter.

Og hvad hvis… Hvad hvis de Blåskællede får fat i dem først?

_**I er de bedste, klogeste og stærkeste blandt de Rødskællede, og må lede jeres stamme gennem denne krise.**_

## Konklusion på kampagne:
De tre modige og dumdristige Kobolder, Gorm, Barca og Fuk-dej dræbte og plyndrede sig gennem Dragedronningens hule, hvor de erhvervede midlerne til at kunne besejre de blåskællede svin.

Da de efter få dage ankom til det store bunke havde de blåskællede forskanset sig, men de rødskællede helte brød igennem deres blokade og ind i selve skattekammeret. Her blev de overvældet af de enorme bunker af rigdomme, men da en af de blåskællede kobolder ønsker sig at blive en til en drage og hans ønske mirakuløst går i opfyldelse, går den sande kamp om bunken igang. Under kampen dør både Fuk-dej og Barca heroiske døde, og går ned i historien som sande martyrer, hvis altså Gorm har tænkt sig at fortælle resten af stammen om deres offer.

Alene står Gorm tilbage foran de blåskælledes leder, som knæler for hans føder og overrækker sine fineste skatte til den unge kobold, inden hun dør og smuldre for øjnene af ham.

Gorm ser sig om... Han er alene... og nu er han den mægtigste kobold i grotten, og alle må underlægge sig ham!

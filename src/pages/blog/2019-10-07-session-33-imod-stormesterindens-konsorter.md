---
templateKey: blog-post
title: 'Session 33: Imod Stormesterindens konsorter'
thumbnail: img/drow-yuan-ti-thumbnail.jpg
date: 2019-10-07T11:58:40.443Z
description: >-
  To konsorter nedkæmpes, Balasar blive hjernesvag og heltene undslipper
  Blingdensten.
tags:
  - resume
---
**Intromelodi:** "I Won't Let The Sun Go Down On Me" af Nik Kershaw.
![drow-elver yuan-ti](/img/drow-yuan-ti.jpg)

## Fuldt resume:

Heltene har slået det magiske tårn op dybt under jorden i den forladte by, Blingdenstens, ødelagte palads. I forsøget på at få et velfortjent og meget nødvendigt hvil, er heltenes tårn blevet opdaget af Drow-elvernes slange-hybrider, og Nimbus åbner døren for at kaste sig i kødet på dem. Inden han når at reagerer, skyder Glamo en pil i halsen på den ene af modstanderne, og Elida kaster sin sidste kraftige magi, og rister slangernes hjerner. Heltene opdager dog at alt ikke er som det burde, da luften omkring Elida begynder at lyse op, og alt hendes hår falder af. Med den latente magiske tåge, som nu er frigivet i paladset, lykkes det også Nimbus at hidkalde en mekanisk tjener, ved navn Septicus, som dog falder fra hinanden igen indenfor et minut (RIP Septicus). Heltene opdager også at tilbage i tårnet er Odrin ikke til at finde. Nimbus og Elida finder en lille note, der beskriver at Odrin var lidt træt at alt det besvær som heltene havde bragt ham i. Glamo genoptager sin vagt, mens resten af gruppen ber til diverse guder for at de kan få lov til at hvile deres trætte lemmer og hoveder i bare et par timer mere.

Da heltene føler sig klar til at dræbe nogle flere sort-elvere, regner Nimbus kodeordet til at pakke det magiske tårn sammen ud, med hjælp fra Odrins note, og heltene sniger sig forbi de patruljerende drow-elvere som gennemsøger paladset. En heftig diskussion omhandlende hvad de skal gøre med Angolth DeVir, drow-elveren som tilsluttede sig gruppen for at få skovlen under den ledende Hun’ett familie, bliver afbrudt da heltene spotter en lille gruppe af drow-elvere uden for paladset som blokerer deres videre flugt. Angolth identificerer den ene af drow-elverne som Givan, en af Stormesterindens konsorter, og fortæller gruppen hvordan de vil kunne svække Hun’ett ved at dræbe konsorterne, en efter en.

Heltene finder hurtig på en plan, og Glamo, Borin og Elida lægger sig klar til et overraskelsesangreb, mens Slange-Nimbus og Angolth lader som om de har tilfangetaget Balasar. Givan og hans gruppe ser mistroisk på mens Balasar bliver præsenteret for dem, men inden de kan nå at sætte mange spørgsmål borer en overfaldspil affyret af Glamo sig dybt ind i brystet på konsorten, og kampen begynder. Heltenes overraskelsesangreb overrumpler drow-elverne, men Givan vender sig i vrede mod Angolth, rækker sin finger mod hende og skyder en grønlig magisk stråle i brystet på hende. Uden en lyd, falder Angolth om, død. Heltene kæmper videre, og med en mesterlig brug af magi, modvirker Borin en, ellers velplaceret, ild-kugle kastet af en af de andre Drow-magikere. Selvom drow-elvere og slangemænd falder som fluer, nægter konsorten Givan at give op, og på trods af voldsomme sår kæmper han videre. Balasar bliver hans næste offer, og inden Givan dør sin sidste død, knuser han paladinens sind med sine mørke kræfter.

Kampen er vundet, men Balasar er bogstaveligt talt blevet reduceret til en hjernedød drone, og de resterende drow-elvere har hørt lydene fra kampen. Heltene griber hvad de kan fra de afdøde mens den hjernesvage Balasar laver, den nu genopståede, Zombie Angolth til mos. De flygter ned af de lange trapper tilbage mod svampeskoven men det bliver dog hurtigt klart for heltene at de igen er forfulgt. Da Nimbus kondi begynder at give efter, beslutter de sig hurtigt for at det bedre kan betale sig at vende om og bekæmpe forfølgerne.

Heltene står ansigt til ansigt med Slangemændene, og deres leder, Zeerith, Stormesterindens fortrukne konsort, som stormer mod Balasar. Alt Zeeriths fokus skifter dog til Nimbus, da de begge mærker et fælles bånd i deres brændende pakt-ar. De går i flæsket på hinanden og Zeerith hugger voldsomt ud med sin sorte adamantit glave, hurtigere end nogensinde før set, mens friske sår åbner sig under hans sorte skæl. Dog er Nimbus adræt og velbeskyttet bag sit skjold, og sammen lykkes det heltene at overvinde konsorten og hans følge.

På de blodindsmurte trapper, ånder heltene lettet op. Nimbus forsigtigt samler Zeeriths sorte Glave op, mens en blid stemme, som kun han hører, hvisker til ham. Sammen skynder heltene sig væk fra Blingdensten, og samler den bagbundne Hobgoblin, Oyuun, op på vejen mod Svampeskoven.

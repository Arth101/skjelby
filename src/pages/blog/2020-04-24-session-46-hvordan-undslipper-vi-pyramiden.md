---
templateKey: blog-post
title: 'Session 46: Hvordan undslipper vi pyramiden?'
thumbnail: img/default-thumbnail.jpg
date: 2020-04-24T11:18:24.212Z
description: >-
  Heltene undslipper fra pyramiden via Elidas teleportations cirkel og ankommer
  i det store bibliotek i Breddal.
tags:
  - resume
---
## Fuld resume:
Heltene har fundet mumiekongen Har-Bais hjerte og indvolde dybt under gravstedet i junglen. Med frygten for at pyramiden styrter sammen hvis hjertet bliver ødelagt, samler heltene denne magiske indmad sammen og begiver sig tilbage af vejen mod gravkammerets start.

Der er dog et par komplikationer undervejs, og gruppen splitter sig op i to: Borin, Glamo og Elida kravler af en snæver skakt op til gravkammerets top, mens Balasar og Bama kæmper sig tilbage gennem de fælder de kom igennem på vej ind. Det går med nød og næppe, og heltene er atter samlet i ved sakofaen, trætte og udmattede. Det er dog ikke enden på deres problemer.

Øglefolket er tilbage og de har nedkæmpet Todrek udenfor pyramiden, og fundet vej ned i pyramidens indre. Heltene diskuterer hæftigt hvordan de skal komme ud, mens øglefolkenes fodtrin kan høres over dem, men der er mange ubekendte faktorer og det lykkes ikke at komme frem til en god plan.

Ikke før Elida/DM får ideen om at hun kan teleporterer heltene i sikkerhed, da hun kender en teleportations cirkel i hendes hjemby langt mod nord. Her kan heltene hvile, før de kan rejse gennem et træ tilbage til Bamas pyramide i Gobulus Khanatet. Heltene samler alt hvad de kan finde af værdi i gravkammeret og springer ind i den magiske cirkel.

De popper ud i det store bibliotek i de halvlanges land, hvor en Gilbert tager godt imod dem.

Heltene hviler på Elidas kontor i biblioteket og gør sig klar til nye eventyr.

---
templateKey: blog-post
title: 'Session 35.5: Stor-ravnens gravsted'
thumbnail: img/xorn-thumbnail.jpg
date: 2019-12-12T14:30:07.849Z
description: 'Balasar, Elida og Nimbus tager på en skattejagt med Xornen Zakka.'
tags:
  - resume
---
![xornen zakka](/img/xorn.jpg)

## Fuldt resume:

Tilbage i Ammars krigslejr er stemningen gral forud for de mange strabadser som de næste dage uden tvivl vil bringe. Omkring Tashas modulære tårn, som Elida hidkalder og deaktiverer med jævne mellemrum for at udregne dets mysterier, forbereder vores helte sig på det kommende angreb på Drow-elveres port. Nimbus svinger adræt med sin nyerhvervede glave, Borin glæder sig over at have knækket gåden for at aktiverer Aules hellige handske, mens Balasar forsøger at vænne sig til at være utrolig intelligent men ikke så karismatisk. Glamo træner med sin bue og sorte adamitit sværd, mens han udtænker nye fælder og metoder at overvinde de underjordiske fjender.

Pludselig hører heltene en råb fra en soldat, som har set et mærkeligt væsen komme ud af en klippeside og forsvinde igen. Nimbus, Elida og Balasar undersøger klippevæggen og finder en mærkelig skabning, med 3 øjne, 3 ben, 3 arme og en stor mund der hvor et hovede normalt ville befinde sig. Væsnet introducerer sig selv som Zakka og er meget sulten efter ædelmetaller og ædelsten. Heltene giver ham lidt af deres guld (som snack) og til gengæld viser Zakka dem til et sted hvor han ved der er mange magiske ting, på den bekostning af at han får lov til at spise alle juveler de finder.

Heltene og Zakka ankommer til en klippe som er hugget i formen af en stor ravn med en dør placeret lige under dens næb. Døren er brudt op, og heltene sniger sig ind i den mørke stor-ravns gravplads. Her nedkæmper de hurtigt nogle underjordiske gnom-gravrøvere, og undersøger gravpladsen for hemmelige indgange videre. En af de store kister i gravpladsen kan flyttes, og under leder en gang længere ned i mørket. I dette næste lokale er en stor bly-sikret boks, men da Elida forsøger at inspicerer den nærmere, vækkes gravpladsens hvileløse ånder til live og angriber trioen. De onde ånder volder heltene store problemer, men de bliver reddet af Zakka som heltemodigt springer ud af en væg og hakker ud efter et spøgelse. Da de uddøde er viftet væk, smelter Elida en hul i bly-væggen, Balasar og Nimbus kravler ind i det sande gravkammer og fragter 7 store urner fyldt med ædelstene ud til Zakka. Efter at have aktiveret en fælde i stor-ravnens kiste fisker heltene en magisk ring og kappe ud af kammeret, og fortsætter endnu længere ned i grotten.

Det næste de møder er en stor cirkulær dør, hvor en skrift siger at “Kun en hellig person kan komme ind”. Efter at Balasars råstyrke for første gang fejler gruppen, og det er klart at døren er utrolig tung, iklæder gruppen Elida Stor-ravnens rustning, komplet med fugle-skelethovede og andre dejlige tiltag. Det bliver godtaget af DM/døren, men heltene står nu overfor endnu en gåde: “For at gå passere må du vende om!”. Da heltene vender sig om og hånd i hånd går baglæns gennem portalen kommer de til et nyt rum med en lille brønd. Her kravler de ned og ser at grotten er tom, foruden en stor pøl hvor en glaskiste er nedsunket. Balasar hiver hurtigt den store kiste op af vandet og heltene ser en kolossal nøgen og meget bleg mand bevidstløs i kisten.

De bliver afbrudt af en Eladrin elver der kommer ud af et hemmeligt rum i grotten og fortæller dem at de ikke får lov til at forlade grotten nu hvor de har set Nattens herre i kisten. Kamp bryder ud mellem Eladrin elveren og heltene, men da eladrinen knæler og ser sig slået overtaler gruppen ham til at de kan arbejde sammen, for Nattens herre er ved at bryde løs af sit fængsel. Op af det velsignede vand springer den store mand, og tårnene over alle andre ser han mod Eladrin elveren med en smil, der afslører hans skarpe hugtænder. Nattens herre kaster sig over eladrinen mens heltene kæmper tilbage, og med et dobbelt crit på 205 damage, separerer Nimbus vampyrerens hovede fra han skuldre. En flagermusformet dis samler sig over vampyrens, nu brændende, lig og flyver ud af grotten mod friheden. Eladrin-elveren, tilkendegiver sig selv som Paexis, takker heltene for hjælpen og overlader hans ejendele til dem.

Det er nu op til heltene at jagte Nattens herre og sætte en stopper for ham en gang for alle... Men først må de overvinde drow-elverne.

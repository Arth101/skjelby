---
templateKey: blog-post
title: 'Session 38: Nimbus fald'
thumbnail: img/drow-thumbnail.jpg
date: 2020-01-12T14:46:47.921Z
description: >-
  Heltene rejser gennem underverdens grotter, ankommer til overfladen og Nimbus
  midster sin forstand.
tags:
  - resume
---
**Intromelodi: "Tabuisme" af Suspekt**



## Fuldt resume:

Heltene og Shahdømmets tropper forlader drow-elvernes by, mens den store grotte sprækker og begynder at styrte sammen bag dem. Efter mange timers retræte gennem svampeskoven og de lange tunneler, hører Balasar, Glamo og Nimbus pludselig en mystisk stemme i deres hovdede som fortæller om sort-elvernes hævn, hvis ikke heltene leverer stormesterindens barn tilbage. Heltene har ingen intentioner om at leverer det bortførte demon-baby tilbage, og efter en lang nats vandring ankommer alle mand til sidst tilbage på overfladen i relativt god behold. Soldaterne omfavner glade deres kammerater, og Ammar takker heltene for deres store indsats i underverdenen.

Heltene er dog ikke klar til at vende med hæren tilbage til Afrin, da de vil sikre sig at drow-elverne ikke kan følge efter dem, og med hjælp fra en lille ingeniørgruppe går de igang. I løbet af 2 dage for de sammen forseglet indgangen til underverdenen, og begyndt på fundamentet til et forsvarsværk på toppen af kuldekløften, som de navngiver Valzanas Vugge. Projektet skal færdiggøres på tredjedagen, men i løbet af natten forsvinder Glamo og Nimbus fra heltenes magiske tårn, og da Elida, Balasar og Borin vågner næste morgen, ser de at samtlige 18 ingeniører er blevet brutalt myrdet i løbet af natten. Den logiske konklusion er at de to elvere på en eller anden måde står bag, og efter at have brændt de afdødes kroppe følger de efter elvernes fodspor i sand med al hast.

Langt ude i ødemarken, vågner Nimbus op, og vender sig om for at spørge Glamo hvad der dog laver her. Glamo fortæller at Nimbus i løbet af natten kom forbi Glamo, lånte det sorte drow-sværd og vandrede ud i ørkenen, mens Glamo fulgte efter ham i stilhed. Da resten af heltene ankommer, bliver det hurtigt klart for Nimbus at han har myrdet de uskyldige ingeniører i en form for trance, skabt af hans bånd til Graz’zt, og fortvivlet beder han Balasar om at slå ham ihjel. Borin forhindre Balasar i at myrde Nimbus ved at plante en ide i Balasars sind, med Illuvatars hellige krafter, om at paladinen skal skåne Nimbus hvis det kommer så vidt. Da ryttere fra Afrin ankommer til heltenes position, kvæler Balasar Nimbus til bevidstløshed, binder ham og kaster ham over Todrek. Sammen ridder heltene mod Afrin, i dyb tvivl om hvad fremtiden vil bringe.

Udenfor byens murer afholder Ammar og Aaliyah en ceremoni for de afdøde fra missionen i underverden, og heltene ridder ind i byen hvor de splitter sig op. Glamo, Borin Elida og babyen Valzana II tager mod magertårnet, mens Balasar sætter Todrek til at våge over Nimbus mens han forsøger at få det sorte sværd skaffet af vejen. I magertårnet stifter heltene bekendtskab med Magos-assistent Musharraf, som stadig sørger over sin afdøde kone, Haela. Elida får nogle detaljer på plads omkring et brev hun har modtaget fra hendes hjemland, mens Borin og Glamo finder nogle bøger der er relevante for deres interesser.

På toppen af Temaras bastion, ser Balasar ud over de golde sletter mod øst, og det 300 fod lange fald til bunden af muren. Han kaster det sorte sværd ud over kanten, men det standser brat i luften, da Nimbus griber det med sin magi. Balasar trækker sit eget sværd, og de to venner ser hinanden an. Uden et ord hidkalder Nimbus demonen som har besat Valzanas krop og gør sig klar til at kæmpe. Balasar kaster sig over Nimbus og med to brutale sværdhug, bliver elveren slået i knæ. Nimbus tager et valg og uden at se tilbage kaster han sig ud over muren og falder mod døden, mens Balasar ser hjælpeløst til. Inden Nimbus rammer jorden forsvinder han i en mørk røgsky og Balasar brøler sin frustration ud til lyden af høje tordenskrald.

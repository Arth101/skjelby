---
templateKey: blog-post
title: 'Session 35: Angrebet på Lith My’Tarah'
thumbnail: img/drow-mage-thumbnail.jpg
date: 2019-11-09T11:20:50.103Z
description: 'Heltene samler kræfter, nedstiger i drow-byen og abryder et demonisk ritual.'
tags:
  - resume
---
![drow-elver mage](/img/drow-mage.jpg)

**Intromelodi: **"Ressurection by erection" af PowerWolf.

## Fuldt resume:

Dybt i underverden ser heltene til mens Borin forsøger at hidkalde Glamos sjæl fra det hinsides. Mens den gudsløse skovelver svæver rundt i tomheden hører han en blid stemme som kalder ham tilbage mod de evige skove, men Glamo er ikke helt sikker på at han er klar til at forlade den materielle verden. Heller ikke den enøjede cirklende schæferhund som lover ham forøget styrke kan overtale den mistroiske og krævende Glamo. Inden han når at pisse hunden rigtigt af, bliver han trukket tilbage til virkeligheden og slår øjnene op, vansiret men levende.

Heltene ser til mens Ammar og hans soldater stormer gennem den ødelagte port til en salve fra drow-elvernes armbrøste. Elida slår Tashas magiske tårn op og heltene tager en kort slapper. Inden længe står det klart at Ammars folk har sejret og drow-elvernes by, Lith My’Tarah er i syne på den anden side af porten. Heltene og shahdømmets styker forskanser det nyerobrede område og slår lejr op for at hvile ud, så de er klar til angrebet på  selve drow byen. I løbet af de 8 timer heltene hviler, bliver de chikaneret af to Drow-elver spejdere på kæmpe firben, der dog bliver hurtigt bliver kastet i afgrunden til en hurtig død.

Efter deres hvil føler alle sig klar til at få slået sort-elverne ned og indtage byen en gang for alle. Heltene bliver enige med Ammar om at de får aktiveret byens elevator så hans styrker kan blive transporteret sikkert ned af byens høje klippevæg og mobiliseret der. Heltene bliver også enige med hinanden om at forsøge at sparer på deres kræfter i de kommende kampe, så de har ressourcer tilbage til at overvinde drow-eliten. Ud over klippevæggen og ned mod byen kaster heltene sig, og lander blidt ved hjælp af Nimbus magi.

Heltene er alene på en forladt, bombarderet plads, hvor de med nød og næppe får trukket elevatoren til toppen af klippen, og mens den langsomt begynder at sænke sig mod bunden igen stormer heltene videre mod en af byens største klippesøjle-paladser. På en hævet vej direkte mod centrum mærker samtlige helte pludselig en ændring i grottens aura, og grænsen mellem den materielle virkelighed og en anden verden svækkes, mens en skinger sang kastes ud fra paladset som nu er i sigte. Længere fremme på vejen opdager heltene et overfald, og hakker sig brutalt gennem 4 drow-elvere og adskillige quaggoth slaver som vælter frem fra en nærliggende bygning. Nimbus forvandler sig til en afdød drow magikerinde, svinger sin sorte glave ned midt i sortelverindens kønne ansigt, og heltene stormer frem, mens der bliver lavet DJ’en på max.

Ilende ankommer heltene midt under en mørk ceremoni og en monolog fra den ofte omtalte  stormesterinde. På pladsen foran Hun'ett paladset er omkring et hundrede af Lith My'Tarahs beboere samlet for at overvære de 20 knælende menneske-fanger som ligger på knæ klar til at blive ofret til Drow-elveres mørke gudinde. Stor-mesterinden skriger den sorte fyrstindes sande navn, Graz'zt, og ritualet begynder, mens der i flammerne af pladsens centrale bål danner formen af en kvinde med flere små horn i panden. Borin kaster Valarnes hellige lys midt på pladsen, og mens samtlige sort-elverøjne kaster blikket væk fra det skarpe lys, bliver de første seks knive hugget ind i de menneskelige offergaver til Graz'zt. Luften i grotten skælver og ud af en portal mellem  virkeligheder springer en blodrød demon, med lange horn og et stort sværd, som straks kaster sig over den nærmeste drow med et glædesskrig.

![graz'zt bål](/img/bonfire.jpg)

---
templateKey: blog-post
title: 'Session 49: Ebyssian, den sorte død'
thumbnail: img/black-dragon-thumbnail.jpg
date: 2020-04-24T11:35:37.911Z
description: >-
  Første kamp mod Ebyssian, de vilde dværge drager mod Chepaga og heltene fodre
  Ildøglen Akantor.
tags:
  - resume
---
## Fuldt resume:
Vore helte har bevæget sig ind i Quekias jungle og her står de ansigt til ansigt med den sorte drage Ebyssian, der terroriserer en dværgelandsby.

Heltene springer ind i kampen, mens dragen ler hånligt og spyder sin syreånde ud over Balasar og Bama. Balasar må springe så højt han kan for at nå den flyvende drage, og de fleste af heltenes magiske formulare slår ikke til. Dragen spyder sin dødelige ånde over Balasar endnu en gang, flyver op over trætoppende og mod syd.

Heltene føler ikke de har udrettet meget, men de vilde dværge, ledt af Arumlin, takker dog for hjælpen og tilbyder at de kan rejse med dem mod byen Chepaga. Her skulle der efter sigende være sikkert. Heltene takker ja og sammen drager gruppen mod frøfolkets pyramide, hvor de får et hvil for natten.

Næste morgen drager heltene og dværgene syd, langs Saburrafloden. Dagen efter skilles de to gruppers veje dog, da heltene har opdaget at der er noget monstrøst der hærger området omkring vulkanen i det sorte fjeld. De sniger sig ind i den afbrændte del af skoven og møder en meget varmblodet kæmpeøgle, med lange pigge på ryggen og en utrolig appetit. Øglen ænser ikke de små helte, men da de blokerer dens vej, viser det sig muligt at kommunikerer med den. Borin laver noget magisk mad til øglen, som den glædeligt fortærer.

Tilfreds vandre øglen tilbage mod det sorte fjeld med heltene i halen.

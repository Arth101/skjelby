---
templateKey: blog-post
title: 'Session 36: Hun’ett paladset'
thumbnail: img/Bloodletter-daemon-thumbnail.jpg
date: 2019-11-24T14:20:00.383Z
description: >-
  Drow-ritualet standses, Balasar klatre og heltene får adgang til Hun'ett
  paladset.
tags:
  - resume
---
**Intromelodi: Paradise City af Guns N' Roses.**

![bloddemon](/img/bloodletter_daemon.jpg)

## Fuldt resume:

Vores helte er ved at være nået deres mål på deres rejse i underverden: Drow-elvernes ledelse er i sigte, men først må sort-elvernes garde nedkæmpes og deres mørke ritualer stoppes.

På pladsen foran det kæmpemæssige drow-palads, er drow familien Hun’ett igang med at ofre mennesker til den sorte fyrstinde, Graz’zt. Heltene spreder sig ud på det tæt befolkede plads, og kaster sig ind i kamp med Hun’ett soldaterne, og de røde demoner de hidkalder. Noget af heltenes magi bliver dog fordrevet af en drow-elver kvinde med en skinger stemme og dårligt harpespil. Heltene er ude af stand til at bryde gennem drow-elvernes fortropper, men Nimbus og Elida slår de resterende menneske-ofringer ihjel, i håb om at stoppe ritualet. Desværre virker det til blot at færdiggøre ritualet, og ud af det centrale bål på pladsen træder en stor rød, hornet demon for at slagte hvem end der går i dets vej. Det skræmmer ikke Balasar, som stiller sig mellem demonen og Elida og hakker løs mens Bahamuts hellige ild brænder langs hans sværdklinge. Demonen bliver med et skrig fordrevet, og efterlade kun en lille askebunke, dog er de øversstående drow-elvere forsvundet ind i deres palads, og heltene står tilbage på pladsen i hvad der ligner en regulær massakre.

Inden længe ankommer Ammar, Aaliyah og størstedelen af shardømmets tropper på pladsen hvor de tilfangetager de resterende drow-elvere. Heltene undersøger stalakitpaladset udefra og må konstaterer at der kun er 3 synlige veje ind: Hovedindgangen, en balkon og en grotte lignende åbning, 100 fod over pladsen. Nimbus begynder at udspørge de fangede drow-elvere omkring paladsets indretning, og opdager at en sort-elver de tidligere har mødt, Nalfein DeVir, gemmer sig i mængden. Nalfein giver nogle informationer omkring paladsets laveste plan, men ved ikke meget, og mens han ber Nimbus om at tage ham med, fortæller Esmareldaens kaptajn vagterne at de skal slå Nalfein ihjel ved lejlighed. Gruppen beslutter at balkonen er den bedste og sikreste vej ind i paladset, og Balasar gør sig klar til at klatre de 100 fod op af klippesiden. Kun med få komplikationer lykkes det Balasar at komme op til balkonen, og heltene får kravlet og trukket hinanden op med reb.

På den lille balkon inspicerer Nimbus og Glamo den låste dør ind i paladset, og Nimbus ser med sit magiske-syn at der er indgraveret forsvarsruner ind i døren. Med finesse og lidt held lykkedes det Glamo at få lirket låsen på døren op, og heltene ser ind i et stort rum, med mange puder på gulvet og et stort vandbassin.

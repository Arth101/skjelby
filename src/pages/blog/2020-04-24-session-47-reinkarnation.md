---
templateKey: blog-post
title: 'Session 47: Reinkarnation'
thumbnail: img/dwarf-thumbnail.jpg
date: 2020-04-24T11:26:53.264Z
description: >-
  Bama bringer heltene tilbage til frøfolkets pyramide i ørkenen, mumiens hjerte
  destruerers og Balasar bliver genfødt som en dværg.
tags:
  - resume
---
## Fuldt resume:
Efter Elida har teleporteret heltene til det store bibliotek i Breddal, hendes hjemsted, bliver der taget en lille pause fra deres voldsomme eventyr. Elidas venner, Gilbert og Anna Nora møder op og tager godt imod heltene, blandt andet med tærte fra den lokale bager. Anna Nora og Elida deler deres bekymringer om Glittergold Imperiets tilstedeværelse i dalen, og Elida modtager en lille metalkube som Anna Nora har fundet i et Calibansk gravsted.

Inden heltene hopper gennem et træ tilbage til frøfolkets pyramide, iklæder Balasar sig Har-Bais magiske rustning, men bliver slemt overrasket da rustningen spidder ham med utallige små giftige pikke. Paladinen bider tænderne sammen og lader ikke smerten gå ham på, og heltene vender tilbage til ørkenen, hvor de gør klar til at destruerer mumiens hjerte.

Efter de har fået tvunget de låsene kæder af, åbner Balasar forsigtigt boksen med hjertet, og heltene ser til mens en orange lys smuldre paladinen til en bunke støv. Stumme og chokerede står de resterende helte tilbage og ser på hinanden.

Blev Balasar lige lavet til en bunke støv?

Arbejet med mumiehjeret færdiggøres og efter at Har-Bais sidste rester er brændt godt og grundigt af, trækker Bama sig tilbage for at forberede et meget specielt ritual.

Næste morgen samles heltene i Bamas ritualkammer, og ser at en lille nøgen dværg ligger i pølen med olie og andre mærkelige ingredienser. Dværgen slår øjenene op og det bliver hurtigt klart at det er Balasar som er blevet reinkarneret i en ny krop.

Glade gør heltene sig klar til næste skridt i at bringe frøfolket ud af ørkenen og tilbage til deres originale habitat i Quekias jungler. Udvandringen starter, langs den udtørrede flod som Bama brugte til at få dem ud af junglen for 5 år siden.

I løbet af dagen møder gruppen 3 titaner som en snedig Borin får narret af vejen.

Første nat går uden komplikationer, men heltene bemærker at der er andre væsner er på færde mod sydøst.

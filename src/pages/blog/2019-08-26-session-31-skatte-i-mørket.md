---
templateKey: blog-post
title: 'Session 31: Skatte i mørket'
thumbnail: img/derro-thumbnail.jpg
date: 2019-08-26T10:34:11.873Z
description: >-
  Heltne finder Skyggevinges skatte, møder Odrin i hans magiske tårn og angriber
  drow-elvernes forpost.
tags:
  - resume
---
**Intromelodi:** ["Demons Are a Girl's Best Friend" af Powerwolf](https://open.spotify.com/track/1KCDsPKFISNM2YZFFAoI7s).

![derro](/img/derro.png)

## Fuldt resume:

Vores helte har med nød og næppe overlevet en brutal kamp mod en skyggedrage i underverden, og efter et hvil, lister de sig igennem den forladte gnom by, Blingdensten. Her finder Nimbus og Elida en større mængde af krystalkugler med magiske blå flammer fanget inden i, mens Glamo opdager en lille hule med en miniature statue af en Griff støbt i bronze. Heltene stopper dog op, da de hører bevægelse længere fremme i ruinerne af Blingdensten, og med Arkimedes som spejder opdager de 2 sølle grå væsner, der løber afsted med en kiste. Helte sniger sig efter og ankommer til et stort cirkulært palads i midten af byen, hvor det virker til at de skyggevæsner som de tidligere har set holder til.

I midten af paladset er et stor sort portal, som suger lys og varme ud af sine omgivelser, og heltene går til angreb for at forhindre de sidste fjender i at flygte. En halv snes levende skygger samt andre væsner, med deres sind halvt fordærvet af mørke kræfter, bliver dræbt af heltene, inden de sidste forsvinder ind i den mørke portal som kollapser med et skingert skrig.

I paladsets ruiner begynder heltene at søge efter dragens skatte, og finder efter en times graven en større formue i guld og platin, samt et magisk skjold og en magisk handske indelukket i en krystal montre. De finder også et lille tårn, begravet under mange murbrokker, hvor de stifter bekendtskab med Odrin Gaymersai, et lille mærkværdigt væsen, med grå hud og langt hvidt hår. Odrin virker til at være lidt forvirret efter at have været fanget i tårnet et sted mellem 10 timer og 10 år, men heltne mener at han kan være til nogen hjælp, og byder ham velkommen i gruppen.

I Blingdenstens østlige side, finder heltene et lille vandfald, beslutter sig for at følge det, i håb om at det kan lede dem mod drow-elvernes områder. Efter en times vandring kommer de til en åbning i klippevæggen, hvor de ude i mørket kan se et magisk lys fra en enorm drypsten. Over dem hører de stemmer, som Nimbus genkender som underjordisk-sprog. Odrin viser sig at være en nyttig kompagnon, og kaster en besværgelse på Glamo der gør det muligt at gå på lodrette vægge, og som en anden edderkop sniger skov-elveren sig op for at fæstne et reb de andre kan klatre op af. På toppen af klippen ligger et udkigstårn, hvor Glamo binder sit reb fast, men drow-elverne fatter mistanke og da deres leder begynder at samle en lille gruppe for at undersøge situationen, kravler Balasar over kanten. Fjenderne trækker deres armbrøste og sværd og går til angreb, og Nimbus, Balasar og Glamo må kæmpe for dem selv mens resten af gruppen kravler op af rebet.

> **"For Hun'ett huset! Død over overflade elverne!"**
>
> \- Rizzen Hun'ett, 6 sekunder inden han blev slået ihjel.

Den lille snu halfling Elida bruger sin magiske harpe til at flyve op og være i dækning af klippevæggen, mens hun kaster magi mod drow-elverne, men i en regn af giftige armbrøstbolte bliver hun ramt, og bliver bevidstløs af drow-giften. Inden hun når at styrte i døden, smider Balasar alt hvad han har, kaster sig ud over kanten og griber hende i sin store arm mens han borer sine klør ind i klippesiden. I kampens hede kæmper heltene videre, men med Balasar og Elida midlertidigt ude af spillet, trækker Drow-lederen sig tilbage ud i mørket og forsvinder, mens andre usete fjender bliver tvunget til at trække sig, pga. En ildkugle fra Borin.

De forsvinder længere ud i netværket af hængebroer som forbinder de enorme drypsten der hænger fra grottens loft.

![Drow forpost](/img/drow-forpost.jpg)

_Skide nice drypsten Rizzen. Godt arbejde!_

![Drow map](/img/drow-forpost-map.jpg)

_Battle map ved afslutning af mindst 2.5 times kamp..._

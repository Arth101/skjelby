---
templateKey: blog-post
title: 'Session 34: Død ved porten'
thumbnail: img/bulette-thumbnail.jpg
date: 2019-10-21T13:31:43.929Z
description: 'Heltene møder grådværge, angriber drow-elver porten igen og Glamo dør!'
tags:
  - resume
---
**Intromelodi:** "Brænder Byen Ned" af Suspekt.

![bulette monster](/img/bulette.jpg)

## Fuldt resume:

Heltene vender tilbage til svampeskoven hvor de støder ind i soldaten Hassan og hans deling, på flugt fra en flok sure grådværge. Heltene gør sig klar til at kæmpe, men situationen bliver afværget af Borin som får nedtrappet situationen ved at heale en tilskadekommen grådværg med Iluvatars hellige lys. Imens spiller Elida lidt på sin sækkepipe for at forbedre den dystre stemningen i grotten. Grådværgenes leder, Kora Jernnæve, fortæller heltene at han kommer fra byen Belegost, og at de ikke har et særlig godt forhold til hverken de underjordiske gnomer eller drow-elvere.

Heltene og grådværgene går hver deres vej, men jorden begynder at rumle under Elida og en stort monster bider ud efter hende hvorefter den forsvinder ned i jorden igen. Balasar, stadig hjernesvag, hopper ned i hullet efter monsteret, men får sig en grim overraskelse da han mærker dens kraftige kæber bide i hans rustning. Heltene nedkæmper monsteret og inden længe kommer vender de tilbage til øglegrotten hvor Ammars soldater har forskanset sig. Her møde de Shahana Aaliyah og Zedaar som gør det klart at deres tidligere angreb på drow-elvernes port ikke var en stor succes. Aaliyah følger heltene længere ind i lejren, hvor Ammar plejer en slagen Rukshana. Ammar og Rukshana fortæller hvordan de blev afskåret fra deres fortrop under angrebet på porten, af grøn magisk ild, men Ammar har tænkte sig at iværksætte endnu et angreb indenfor få timer. Heltene bliver bedt om at gøre sig klar, da Ammar mener at deres eneste valg er at redde de fanger drow-elverne har taget hurtigt. Heltene samler deres styrke, undersøger de magiske ting de har fundet, og marcherer mod porten med Ammar og hans godt 100 mand. I grotten op mod deres mål, tager heltene fortroppen, assisteret af 10 af Ammars soldater. Nimbus skifter sin form til at ligne konsorten Givan og går frem mod porten for at infiltrerer drow-elverne inden angrebet, hvilket lykkes. Dog ser Nimbus, på den anden side af porten, Drow kaptajnen, som de tidligere har kæmpet mod, hans 10 soldater og en kæmpe Behir, klar til at forsvarer porten med deres liv.

Drow-elverne affyrer deres armbrøste mod heltene uden for porten, og Glamo løber frem mod muren for at hugge noget over med sin sorte klinge, uvidende om hvad der venter på den anden side. Den monstrøse behir presser sig gennem porten og kaster sig over Glamo, som bliver omslynget af slangemonsteret, som sluger hans, nu bevidstløse, krop. De andre helte kæmper hårdt imod, mens behiren går amok på Ammars soldater. Nimbus bliver gennemskuet, da han forsøger at slå en af drow soldaterne ihjel for at hidkalde demoner og forsøger at flygte ud af porten til mere sikker grund. Han bliver omringet af drow-elvere og deres blodtørstige quaggoth slaver, og råber mod Borin at hans skal kaste en ildkugle på hans position. Modvilligt kaster Borin en kæmpe ildkulge i portens åbning, som med et brag, forvolder voldsom skade på de forsvarende. Frem fra undersiden af en forkullet quaggoth springer Nimbus og sprinter ud af porten, uskadt. Samlet igen lykkes det heltene at nedkæmpe behiren og drow-elvernes kaptajn trækker sig igen fra kampen og forsvinder længere ind i grotten. De resterende af Ammars soldater bemander en ballista og affyrer store bolte der får resterne af porten til at falde sammen i ruiner.

På jorden ligger Glamo, død og ætset af behirens mavesyrer. Borin placerer sin magiske ring på den døde elvers bryst og beder en bøn til Valarne om at bringe hans sjæl tilbage til denne verden. Glamos øjne åbner op på ny og han rejser sig vaklende, rystet og vansiret.

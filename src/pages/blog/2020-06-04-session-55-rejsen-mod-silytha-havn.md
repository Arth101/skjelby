---
templateKey: blog-post
title: 'Session 55: Rejsen mod Sithyla Havn'
thumbnail: img/vampyr-thumbnail.jpg
date: 2020-06-04T11:47:49.816Z
description: >-
  Heltene rejser øst mod Sithyla Havn og kæmper et slag mod de udøde om en
  moselandsby.
tags:
  - resume
---
## Fuldt resume:

Vore helte har samlet et større følge af orker, leguanfolk og andre beboere fra junglebyen Chepaga, for at generobre den forladte havneby på Quekias østkyst.

Den mørke jungle er hjemsted for diverse udøde monstre, nogle er muterede og bevingede mens andre tilsyneladende er områdets tidligere beboere, som nu har fået smag for friskt kød. Efter at have overvundet en lille gruppe af de flyvende monstre, drager heltene videre langs vejen mod øst, og undervejs møder de adskillige grufulde tegn på at der er intelligente væsner i skoven, der forsøger at afskrække dem fra at nå til Sithyla havn. Elida og Bama ser lysende røde øjne i junglen der skygger gruppen på deres færd.

Sent på dagen ankommer heltene og deres følge til et vådt marskområde, hvor en af leguanfolkets små boligområder findes. Heltene danner en fortrop, og bliver mødt af adskillige udøde leguanfolk, der angriber dem med det samme. Under kampen høres et skingert hvin, som et skrig fra en fortabt sjæl, og ud fra jungles mørke ankommer to metalklædte menneskelignende skikkelser, med drablige skarpe klør, og som et lynnedslag rammer de heltenes bagtrop. Det lykkes heltene at overkomme de uddøde leguanfolk, men under kampen falder to af heltenes egne lokale tropper til de metalklædtes klør, inden de udøde forsvinder ud i den våde mose igen.

Heltene slår deres tårn op i den lille landsby og gør klar til at hvile inden de forhåbentligt når Sithyla Havn næste dag.

---
templateKey: blog-post
title: 'Session 41: Øst for Bastionen'
thumbnail: img/
date: 2020-04-24T10:59:10.006Z
description: >-
  Heltene forsøger at overvinde Khanatets bejering af Fort Temara, finder en
  anden vej mod øst og møder de en af Bahamuts tjenere, Eku.
tags:
  - resume
---
**Introsang:** Lost in the woods.

## Fuldt resume:
Vore helte søger en passage over Tamaras Bastion, i det østlige Ard Al'Hassaa, i håb om at de kan indhente deres fortabte følgesvend Nimbus. Efter at have hjulpet den lokale garnison i Fort Temara, har heltene planlagt et overfald på en gruppe Hobgobliner der belejre fortets østlige side.

Angrebet iværksættes tidligt næste dag, og med et Velovervejet, Overraskende, Voldsomt og Samtidigt angreb overgiver de overlevende hobgobliner sig. Midt i kampen er en rød signalsky dog blevet sendt afsted af en Hobgoblin magiker, og inden længe begynder den resterende belejringsstyrke at omslutte området omkring fortets port. Heltene gør sig klar til endnu et VOVS overfald, men bliver stærkt skuffede da en enkelt Hobgoblin trasker op af klippevejen og betaler Shahdømmets soldater løsesummen for de tidligere erhvervede krigsfanger. Elida sender en besked til soldaterne på muren, og får dem til at skyde de frikøbte fanger inden de når langt.

En time senere er hobgoblinstyrken ikke bevæget sig tættere, og heltene vender utålmodige tilbage til fortet, som de kort efter forlader for at finde en anden vej mod øst. Et løgnagtigt løfte om fortsat hjælp til fortets kaptajn Iman, sikre at ingen spørger videre ind til heltenes planer.

I sikker afstand fra belejringen kommer heltene nemt over bastionsmuren ved hjælp af Sortklo, Glamos magiske grifstatue. Nu handler det om at finde Nimbus. I 2 dage søger heltene efter spor, og finder adskillige tegn på måneelverens tilstedeværelse, blandt andet et brev adresseret til dem. Dog er sporet ikke friskt, og den ubarmhjertige natur i Khanatets stenørken gør missionen næsten umulig.

En nat drømmer Balasar om en halv-drage der kalder ham mod en lys klippe. Heltene vandre gennem en sandstorm og ankommer til en klippeformation som huser en træningslejr for Hobgobliner. Her bliver de mødt af Halv-dragen Eku, som giver dem en mission: de skal passere ørkenen mod øst, og give et orakel i Qekias jungler en besked. I Bahamuts navn healer Eku Balasars sind, og heltene påtager sig den noble opgave.

---
templateKey: blog-post
title: 'Session 27: Drow-elvernes angreb'
thumbnail: /img/behir.jpg
date: 2019-06-03T10:40:02.312Z
description: 'Halflingen Elida, kamp i Afrins gader og Succubus-Valzana.'
tags:
  - resume
---
**Intromelodi:** ["Bad Blood" af Taylor Swift](https://open.spotify.com/track/0TvQLMecTE8utzoNmvXRbK).

![behir](/img/behir.jpg)

## Fuldt resume:

I Afrin magos-tårn er halflingen Elida på besøg hos Haela, en ældre halv-elver kvinde der ordner byens magiske problemer. Mens Haela giver aftenens sidste lektion til byens ungdom, studerer Elida tårnets mange bøger og magiske ting. Hun stopper dog brat op da hun ser fire drow-elvere på vej op af trappen mod tårnets indgang. Elida ser til, ude af stand til at gøre noget, da drow-elverne sparker døren ind til tårnet, bortfører Heala og kaster sky af giftgas ud over de hjælpeløse børn der er samlet i tårnet. Elida overlever, og usynlig følger hun efter drow-elverne, som systematisk går fra hus til hus og tager fanger, indtil de bliver mødt af en ildkugle fra den blå tiefling Rukshana som løber gennem gaderne med Shahanaen i følge. Kamp bryder ud mellem de tre kvinder og drow-elverne og lige da de onde drow-elvere ser ud til at være overvundet, kaster deres magiker en lynkilde i brystet på Shahana Aaliyah, som falder død om. Drow-magikeren ser sit snit til at flyve væk, mens Rukshana genopliver Aaliyah, med et mirakel skænket af Bahamut. Ammar finder dem inden længe, i hans søgen efter diamanter til at genoplive en anden død, og Elida forklarer hvad der er sket i magos-tårnet. Den lille gruppe beslutter sig for at deres bedste chancer vil være at linke op med Bronze-legionærerne som lige har overlevet et drow-angreb i citadellets fort.

I fortet forsøger de fire helte, Balasar, Borin, Glamo og Nimbus at affinde sig med den realitet at Valzana, deres ven og følgesvend, ligger død på gulvet foran dem. Gruppen begynder så småt at dele hendes værdigenstande mellem sig, mens Nimbus står i stilhed. Måne-elveren tager en beslutning, og trækker Valzana ind i midten af rummet, lægger sin magiske-bog på hendes bryst og begynder at bede til hans mørke protektor. En kold vind blæser gennem rummet, en rift i til en anden dimension åbner sig og et kvindeligt væsen med klove, hale og horn træder ud. Inden heltene når at reagerer udstøder væsnet et skrig og forsvinder ind i Valzanas afdøde krop. Valzana slår øjnene op, rejser sig og forsvinder ind i endnu en portal, hvorefter Nimbus falder om besvimet. De resterende helte ser på hinanden og tænker “Hvad fuck skete der lige der!?”, men situationen omkring dem spidser til, og byen er under angreb. De samler den besvimede Nimbus op, og sniger sig ud af fortet. På gårdspladsen møder de en gruppe drow-elvere, ledt af det beskidte svin som slog Valzana ihjel. Nimbus vågner op til dåd, og heltene vinder over de sorte elvere, dog med hjælp fra en forhekset Valzana som Nimbus har hidkaldt fra hvem-ved-hvor. Den nye Valzana lader ikke til at være tilfreds med blodbadet, og angriber Balasar, inden hun forsvinder ind i en portal igen. Dette er for meget for paladinen, og han giver Nimbus en knytnæve i ansigtet. Mens heltene skændes om Nimbus metoder ankommer Ammar, Aaliyah, Rukshana og Elida på gårdspladsen. Sammen gør gruppen klar til at storme drow-elvernes linjer og slå dem ud af byen.

Citadellets port åbnes, og ud galoperer heltene mens drow-elvere og slangemonstre løber dem i møde foran murene. Blodbadet går atter i gang, men da heltene får overhånden, kommer et kæmpe slangemonster ned fra murene, hvor den har duelleret med Zeedar og hans Wyvern, og tilslutter sig kampen. Heltene sender dette behir-monster på flugt, og Balasar og Nimbus får med nød og næppe jagtet og nedkæmpet den.

Ammar og hans folk stormer drow-elverne, som trækker sig tilbage, og forsvinder ud i den dunkle Hassaariske nat. Afrin er sikret, men for hvilken pris? Heltene samler sig og gør sig klar til at jagte drow-elverne næste morgen.

![kampen om afrin](/img/kampen-om-afrin.jpg)

_Balasar, Todrek, Glamo, Borin, Nimbus og Rukshana mod 5 drow elvere, en drow elite, en drow magiker, 3 slangemonstre og 4 demoner (hidkaldt af Nimbus)._

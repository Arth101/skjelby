---
templateKey: blog-post
title: 'Session 26: Rejsen til Afrin'
date: 2019-05-29T10:27:43.971Z
description: 'Vejen videre øst, dødsøjepasset og drow-elver angrebet på Afrin.'
tags:
  - resume
---
![kyklop](/img/cyclops.jpg)

## Fuldt resume:

Skjelbys helte gør sig klar til at rejse med Ammar og hans trup mod Afrin i øst. Tidlig om morgenen drager de afsted, og efter en halv time indhenter Shahana Aaliyah gruppen, og tilslutter sig Ammar og heltene. Rejsen til Afrin vare 5 dage, gennem stenet terræn og klippe brokker.

På rejsens tredje dag bestiger gruppen et enormt platou, og må vandre gennem natten for ikke at bliver overfaldet af en såkaldt Roc, som jager i området.

På den femte dag ankommer de til Dødsøje-passet, hvor Ammar må beklage at de ikke har nogle gaver at give til de kykloper som lever i passet. Heltene træder til og får en time til at løse kyklop-problemet, hvilket selvfølgelig ikke er noget problem for de ressourcestærke drage- og titandræbere. Heltene sniger sig ind i passet, og overfalder de tre enøjede-kykloper med magi og bolte. Den største kylop, Polymetus, bliver polymorferet om til en lille skildpadde af Valzana, og bliver smidt i Nimbus magiske taske. Kampen er overstået uden nogle tab, og heltene leder Ammar og Aaliyahs folk gennem passet, med meget applaus og respekt fra soldaterne.

Genvejen gennem passet sparer gruppen for en dags rejse, og lidt før solnedgang når de Afrin og de østlige forsvarsværker som byens citadel er bygget ind i. Til alle forundring er der midlertidig blevet slået en teltlejr op omkring citadellets nordlige mur, af en stor gruppe drow-elvere, hvilket er sanktioneret af Emir Marduk af Afrin. Nimbus og Balasar taler med/til en drow-elver, som sidder i et telt og holder sig væk fra solens sidste stråler. Samtalen udvikler sig dog i en ikke særlig konstruktiv retning, da hadet mellem sort-elvere og deres overjordiske modstykker, er legendarisk. Nimbus konstaterer med sine nyfundne kræfter, at de sorte elvere har mange magiske ting gemt i deres lejr, og Ammar stationerer soldater for at holde øje med dem, inden gruppen går gennem bymuren for at få svar af Emir Marduk.

I Afrins citadel splitter heltene, Balasar og Glamo pakker gruppens ting ud i deres ny logi, og Borin, Nimbus og Valzana går med Emiren gennem fortet for at snakke med Emiren. Da de når Emiren, ser de at han er selvskab med tre drow-elvere, en lyst-klædt kvinde og to mænd, fuldt bevæbnede med sværd og rustning. Emiren virker ikke til at være sig selv, og Nimbus kaster en magi for at se om han er forhekset, hvilket drow-kvinden besvarer med at hidkalde et  stort slangemonster fra bahamut-ved-hvor. Kamp bryder ud, og den splittede gruppe forsøger at genvinde kontrollen, nu hvor de er i undertal. Fra gårdspladsen hører Balasar og Glamo lyden af kamp i fortet, og springer på Todrek for at komme deres venner til undsætning. Inden de hårdtslående typer når frem, ser kampen sort ud for Borin, Nimbus og ikke mindst Valzana, som bliver sandwichet mellem Emir Marduk og de to Drow-soldater, og hugget ned. Balasar og Glamo når lige at ankomme til at overvære en drow, der med et smil, henretter den bevidstløse Valzana med to sværd i brystet. Kampen raser videre, mens heltene fortvivlet prøver udtænke en måde at redde den harpespillende halv-elver som ligger død på gulvet, og den kvindelige drow-elver og en af hendes soldater tager flugten gennem et vindue, mens resten af modstanderne bliver nedkæmpet. Emir Marduk holdes nede, og Ammar løber efter diamanter til et genoplivelses ritual.

Hvil i fred du hemmelighedsfulde fløjtespiller...

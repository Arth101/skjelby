---
templateKey: blog-post
title: Session 19 - Tilbage til år 997
date: 2019-02-26T09:04:38.703Z
description: 'Tidsrejsende helte, Emiren af Serrisu og tilbagevenden til Templet.'
tags:
  - resume
---
## Fuldt Resume:

Vores helte har sundet sig efter deres kamp mod Sphinxen og rejser tilbage mod Serrisu. Her finder de byen en del anderledes end de husker den, og efter at have snakket med nogle vagter erfarer de at sphinxen har sendt dem 2.5 år tilbage i tiden; til vinteren 997.

De beslutter sig for at samle lidt information og finde ud af hvordan landet ligger i Ard Al’Hassaa anno 997, og finder frem til et par ting: Der er ingen borgerkrig endnu, Ammar er ikke emir, men krigshelt, og står til at skulle mødes med Shahana Aaliyah i Buzra, om en uge. Udover det er der i Serrisu en nyindsat Emir ved navn Arjhan, som er lidt af en tåbe og har problemer med at få konstrueret sit emir-palads. 

Heltene, dragedræbere som de er, tager til Arjhans midlertidige residens på kroen Bahamuts Stjerne, hvor de forvirre den stakkels emir med alt fra at de er tidsrejsende til at han ikke er sikkerhedsgodkendt til at vide hvad de ved. Mens lusker Glamo og Valzana ind af bagindgangen for at gøre… noget, og Glamo får tilsnusket sig en ny læder rustning. Emiren fortæller heltene om de mange problemer han står overfor i denne uretfærdige verden, blandt andet at der er monstrøse uglebjørne på vejene mod øst, og heltene takker ham ved at efterlade deres tilfangetagne kobold midt i stuen når de går ud. 

Efter en god nats søvn i det nyligt opsatte krotelt, drager heltene tilbage mod Sphinxens tempel, for ikke at efterlade nogle løse ender: Ild titanen må dø. De lister sig rundt og inspicerer nøje templet, og får åbnet den magiske dør som blokerer vejen til titanens fængsel i templets dyb. Her går de forsigtigt ned af en snoet platform, som leder dem til deres mål; Ild titanen Skrog. 

Borin forsøger at lave en aftale med titanen, som tilbyder en ædelsten på størrelse med en knytnæve for at heltene befrier den, men som sædvanligt er det svært at stole på rollespils karakterer. Nimbus og Glamo iværksætter et overraskelsesangreb og kampen mod ild titanen begynder.

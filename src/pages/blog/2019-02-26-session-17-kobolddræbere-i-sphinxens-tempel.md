---
templateKey: blog-post
title: 'Session 17: Kobolddræbere i Sphinxens tempel'
thumbnail: img/kobold-thumbnail.jpg
date: 2019-02-26T08:44:48.685Z
description: 'Bevingede kobolds, det gemte tempel og en Sphinx. '
tags:
  - resume
---
![kobold](/img/636252780450300625.jpeg)

## Fuldt Resume:

Efter at have overvundet dragen Surragos, bliver vores helte enige om at fuldfører deres mission til punkt og prikke, og for alvor gøre vejene syd for Serrisu sikre. Den nærliggende koboldlejer skal nedkæmpes. Valzana og Glamo sniger sig rundt om lejeren, mens resten af holdet venter på deres signal til at angribe, men da Valzana åbner døren til et gammelt tårn i enden af lejeren, får hun sig en forskrækkelse der får hende til at stivne… bogstaveligt talt. Koboldklanen har fanget en basilisk som Valzana slipper ud, og da hun ser direkte i dens øjne begynder hendes forvandling til sten. Mens hendes lemmer stivner, når hun lige at sige de magiske ord der aktiverer hendes Mountebank kappe, og forsvinder i en røgsky. Balasar, Borin og Nimbus venter stadig, og pludselig ser de en røgsky ved siden af dem, og ser den forstenede Valzana stå foran dem. Det er nok signal for heltene og mens basilisken spreder kaos hos kobolderne, flankerer Nimbus og Balasar de kobold vagterne, Glamo hagler giftbolte fra hans position i tårnet, og Borin frontliner. Koboldklanen får nedlagt den vilde basilisk, men blot for at opdage at de er blevet overfaldet af heltene samtidig, og til sidst falder Kobold Shamanen uden megen kamp.

Heltene samler sig i lejerens centrum, og får slæbt den forstenede Valzana derhen også. Mens Borin begynder at brygge en mixtur af basiliskens blod, der kan redde halv-elveren, gennemsøger de andre helte lejeren og samler våben og værdigenstande ind. Med lidt held lykkedes det Borin at få afstenet Valzana, og alle ånder lettet op. I midten af lejeren finder heltene også en kobold med vinger som er fanget i et bur, angiveligt fordi han kommer fra en rivaliserede klan. Heltene beslutter sig for at tage kobolden med, og binder den godt og grundigt, inden de drager ud i ørkenen for at finde tilbage til Serrisu og deres legion. Turen viser sig dog ikke at være så nem som heltene havde håbet, og de vandre en hel dag, demotiverede og trætte, igennem Ard Al’Hassaas sand og sten. Efter et par stop, ankommer de pludselig ved et gammelt tempel begravet i sand. Heltene slår lejr, og Glamo, Balasa og Valzana kravler igennem et stort hul i en af portene til templet for at se sig om. Efter at være rendt i noget kviksand, bliver de fanget i et lille rum, hvor en mystisk kvindestemme giver dem gåder de skal svare på. Dette ser Nimbus igennem Akimedes øjne, og løber til toppen af bakken, og hopper i hullet som leder ned i templets dyb. Med sin magi lander Nimbus en lille platform dybt i templet, og ser til sin skræk, at en stor Ild titan sidder indespærret her. Titanen ænser ikke Nimbus i sin dybe søvn, og Nimubs sætter sig, for at tænker over hvordan han skal snige sig ud af den her suppedas. Samtidig svarer vores 3 andre helte rigtigt på den anden gåde, og kan nu slippe ud af rummet de var fanget i.

Næste rum er en stor arena, hvor en Sphinx venter dem. Sphinxen beder dem høfligt om at forlade dens tempel, med det samme, inden den må ty til vold, og det synes heltene lyder som en god plan. Dog må Borin informerer de andre om at Nimbus er forsvundet ned i dybet, og en redningsaktion bliver straks udtænkt. Nimbus har dog selv ressourcer til at slippe ud, og han trækker sin magiske bog ud og spørger bogens ejer, Den mørke prins, om en tjeneste. Imod en lille del af hans sind og fornuft, vil prinsen gerne hjælpe Nimbus og pludselig har Nimbus magi til at flyve. Kæphøjt råber han til titanen, som vågner og langer ud efter ham med sit sværd, og med nød og næppe flyver han op mod friheden og den friske luft. På vejen op møder han Valzana og er på vej ned til ham, men sin egen flyve-magi, og sammen popper de op af hullet.

Sammen igen skynder heltene sig at heale hinanden, men Sphinxen materialiserer sig bag dem pludseligt, men kløerne fremme og klar til kamp.

![ildtitanen skrog](/img/skrog-sleeping.jpg)

_Nimbus står ansigt til ansigt med den sovende ild titan._

![valzana og nimbus flyby](/img/valzana-nimbus-flyby.jpg)

_Valzana og Nimbus mødes, flyvende, på halvvejen._
